# ING Spaardeposito

## Veelgestelde vragen

### Kan ik tussentijds geld bijstorten in het Spaardeposito?

Nee, dit kan niet. Je legt één spaarbedrag in. Het is wel mogelijk om meerdere spaardeposito’s te openen.

### Kan ik het geld van mijn ING Spaardeposito opnemen voor het einde van de looptijd?

Neem je jouw geld voor het einde van de looptijd van jouw Spaardeposito op, dan betaal je in sommige gevallen opnamekosten.
Lees meer over vroegtijdig geld opnemen en de eventuele kosten

### Kan ik een ING Spaardeposito opzeggen voor het einde van de looptijd?

Als je kiest voor een Spaardeposito, zet je je geld gedurende de looptijd vast. Maar er kunnen natuurlijk altijd onvoorziene situaties ontstaan. Daarom is het wel mogelijk om geld op te nemen uit je Spaardeposito of je Spaardeposito op te zeggen maar daar kunnen kosten aan verbonden zijn.
Lees meer over het opzeggen van jouw ING Spaardeposito

### Is het verstandig om je geld vast te zetten in een deposito?

Afhankelijk van jouw persoonlijke situatie kan een Spaardeposito een hogere rente opleveren dan op een variabele spaarrekening. Het nadeel is dat het geld gedurende de afgesproken looptijd vast staat. Het is dus altijd goed om bij jezelf na te gaan of je het geld gedurende de looptijd van het deposito echt niet nodig hebt.

### Is een Spaardeposito veilig?

Een Spaardeposito is veilig. Je kunt je inleg niet verliezen en ook de rente staat vast en kan dus niet veranderen tussentijds. Daarnaast valt een spaardeposito onder de Nederlandse Depositogarantie. Dit betekent dat je Je geld wettelijk wordt beschermd tot € 100.000. Deze bescherming geldt per bank en per persoon.
Lees meer over het depositogarantie stelsel