# Jongerenrekening voor 12 tot 18 jaar - ING - ING Jongerenrekening openen

Een eigen bankrekening voor kinderen van 12 tot 18 jaar.
Direct openen Mijn kind is jonger dan 12 jaar
* Gratis inclusief Oranje Spaarrekening
* Compleet met Betaalpas en App
* Ouderlijk toezicht en controle

## Wat is een Jongerenrekening?

Een Jongerenrekening is een eigen Betaalrekening, compleet met Betaalpas en App voor kinderen van 12 tot 18 jaar. Op de rekening kunnen zij bijvoorbeeld zakgeld , kleedgeld en salaris ontvangen. Met de Jongerenrekening kunnen jongeren hun geld zelfstandig beheren, betalen en sparen. Want de Jongerenrekening is inclusief Oranje Spaarrekening. Via je eigen Mobiel Bankieren app houd je toezicht en controle op de rekening. Zo help je je kind op weg naar financiële zelfstandigheid. Je opent de Jongerenrekening online via de Mobiel Bankieren App of Mijn ING. Dat is lekker makkelijk.

## Betaalrekening met spaarrekening voor jongeren

Bij de Jongerenrekening krijgt je kind ook gelijk een Oranje Spaarrekening. Handig, want daarmee leert je kind te sparen voor een doel. Via de App of Mijn ING (Internetbankieren) kan hij tot wel 10 spaardoelen aanmaken. Voor een nieuwe game én die nieuwe sneakers bijvoorbeeld.
Meer over de Oranje Spaarrekening

## Een zelfontworpen Betaalpas

Op de middelbare school of in de sportkantine is een eigen betaalpas hartstikke handig. Na het openen van de Jongerenrekening krijgt je kind zijn (contactloze) Betaalpas en pincode binnen enkele dagen thuisgestuurd. Kinderen tot 18 jaar kunnen deze pas één keer gratis vervangen voor een zelfontworpen Mijn Betaalpas. Want met een foto of eigen ontwerp wordt de Betaalpas pas echt helemaal eigen.