# Het Jaaroverzicht - Het particuliere Jaaroverzicht

## Mijn gegevens op het Jaaroverzicht kloppen niet

Soms kan het voorkomen dat je gegevens op het Jaaroverzicht niet helemaal kloppen. Kijk hieronder hoe je dit zelf eenvoudig kunt oplossen.

### Mijn persoonsgegevens

Staat bijvoorbeeld je naam of adres niet goed op het Jaaroverzicht? Wijzig gemakkelijk zelf je gegevens.

### Het saldo op mijn Jaaroverzicht

Op het Jaaroverzicht werken we met het besteedbaar saldo. Dit is het bedrag op de rekening inclusief reserveringen en kredietfaciliteiten. Het boeksaldo (het bedrag op de rekening zonder openstaande reserveringen) kan anders zijn.
Pintransacties, geldopnames of overboekingen via internetbankieren geïnitieerd op 31 december op of voor 23.59 zijn verwerkt in het eindsaldo op het ING Jaaroverzicht. Op het transactieoverzicht van je Betaalrekening kan het zijn dat je deze betalingen terug vindt met een boekdatum van 2 januari. Hierdoor kan het boeksaldo dus anders zijn dan het saldo dat op het Jaaroverzicht staat.
Dit geldt zowel bij opnames van ING als van andere geldautomaten. Pinbetalingen of geldopnames in het buitenland zullen een latere boekdatum hebben, maar zijn wel verwerkt in het eindsaldo.

### De persoon op het Jaaroverzicht is helaas overleden

Een overlijden heeft een grote impact op familie en vrienden. Onze medewerkers van de Servicedesk Nabestaanden helpen u bij het zorgvuldig regelen van de bankzaken van de overledene.

## Kan ik als gemachtigde ook het Jaaroverzicht downloaden?

Nee, dat kan niet. Alleen de persoon van wie het Jaaroverzicht is, kan het Jaaroverzicht zien in Mijn ING. Of die persoon heeft een papieren Jaaroverzicht gekregen.
Dit komt omdat het Jaaroverzicht een compleet overzicht geeft van al je bankzaken. Je ziet daarbij al je betaal- en spaarrekeningen, beleggingen, leningen, creditcards en hypotheken. Een gemachtigde is transactiebevoegd op één specifieke Betaalrekening en dus niet voor alle bankzaken.