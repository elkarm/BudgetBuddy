# Rekening openen voor je kind? ING Kinderrekening! – ING - Kinderrekening openen

Een eerste bankrekening voor kinderen van 0 tot 12 jaar
Direct openen Mijn kind is 12 jaar of ouder
* Gratis betaalrekening voor je kind
* Stapsgewijs meer verantwoordelijkheid geven
* Ouderlijk toezicht en controle

## Wat is een Kinderrekening?

Een Kinderrekening is een betaalrekening voor kinderen van 0 tot 12 jaar. Een Kinderrekening biedt kinderen de praktische ervaring van leren omgaan met geld. Je opent de Kinderrekening online via de Mobiel Bankieren App of Mijn ING (internetbankieren).
Met een Kinderrekening kunnen kinderen digitaal zakgeld ontvangen en sparen op een apart te openen Oranje Spaarrekening. Vanaf 6 jaar krijgt je kind een eigen Betaalpas. En vanaf 8 jaar kan je kind ook ervaring opdoen met digitaal bankieren via de Mobiel Bankieren App en Mijn ING. Allemaal onder het toeziend oog van jou als ouder/verzorger. Met een Kinderrekening geef je je kind een stevige financiële basis.

## Een zelfontworpen Betaalpas

Is je kind 6 jaar of ouder op het moment van openen? Dan krijgt je kind bij de rekening een eigen (contactloze) Betaalpas en een pincode. Deze pas kun je tot 18 jaar eenmalig gratis vervangen voor een Mijn Betaalpas : een Betaalpas met eigen ontwerp! Want met een foto of tekening van je kind wordt de Betaalpas pas écht helemaal eigen.
Let op: kinderen die jonger zijn dan 6 jaar op het moment van openen, ontvangen hun Betaalpas automatisch op 12-jarige leeftijd. Wil je de Betaalpas eerder ontvangen? Vanaf het moment dat je kind zes jaar is, mag je de Betaalpas zelf aanvragen.

## Toegang tot de App

Vanaf 8 jaar mogen kinderen hun saldo bekijken, een Betaalverzoek sturen en andere geldzaken regelen via de Mobiel Bankieren App. Is jouw kind hieraan toe? Vraag dan Mijn ING (Internetbankieren) aan en download de App op de tablet of de telefoon van je kind. Met de App raakt je kind vertrouwd met digitaal bankieren.