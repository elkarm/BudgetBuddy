# Wijziging Voorwaarden per 1 januari 2024 - ING - De voorwaarden rond je betaalrekening wijzigen

## Meestgestelde vragen en antwoorden

### M.b.t. het openen van een Oranje Spaarrekening

**Gaan jullie per 1 januari 2024 bij elke nieuwe Betaalrekening een spaarrekening openen?**
Alleen bij je eerste Betaalrekening openen wij automatisch een Oranje Spaarrekening voor je. Open je een En/of Betaalrekening? Dan openen wij een Oranje Spaarrekening voor jullie als dit voor één van jullie (als rekeninghouder) de eerste Betaalekening is.
**Mijn kind heeft al een Oranje Spaarrekening. Openen jullie er dan nog één?**
Nee. Er kan maar één spaarrekening zijn gekoppeld aan een Kinder- of Jongerenrekening.
**Waarom mogen jullie straks een spaarrekening voor mij openen? Ik wil zelf beslissen of ik wel of niet ga sparen.**
We willen het voor klanten zo makkelijk mogelijk maken om geld opzij te zetten voor bijvoorbeeld onverwachte uitgaven. Als we een gratis spaarrekening mogen openen, hoef je hier zelf geen moeite voor te doen. Je bepaalt zelf of en hoeveel je wilt gaan sparen. Maar je kunt de spaarrekening natuurlijk ook opzeggen in de app of Mijn ING.
**Moet ik de spaarrekening ook gebruiken?**
Nee, dat hoeft niet. Je bepaalt zelf of je gaat sparen. En je kunt de spaarrekening ook eenvoudig weer opzeggen.
**Als ik mijn (laatste) spaarrekening opzeg, gaan jullie er dan later weer één voor me openen?**
Nee, dat gaan we niet doen.
**Moet ik (later) voor de spaarrekening gaan betalen?**
Er zijn geen plannen om je voor het hebben of gebruiken van de spaarrekening te laten betalen.
**Ik mag niet sparen op grond van mijn geloof. Wat moet ik doen?**
We mogen op grond van de privacywetgeving niet naar iemands geloof vragen. Daarom is het voor ons niet mogelijk om hier bij het openen van een spaarrekening rekening mee te houden. Maar je hoeft de spaarrekening niet te gebruiken, want dat is niet verplicht. En je kunt de rekening natuurlijk opzeggen in de app of Mijn ING.
**Heeft de spaarrekening gevolgen voor mijn belastingaangifte?**
Nee, dat maakt voor de belastingaangifte niet uit. Want zowel het saldo op je Betaalrekening als het saldo op je spaarrekening staan vermeld in box 3 (opgave van vermogen en schulden) van je aangifte. Wel zal de rekening getoond worden in je Financieel Jaarovericht van ING en je belastingaangifte, ook als je de rekening niet hebt gebruikt.