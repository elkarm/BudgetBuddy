# Gevolmachtigde aanmelden - ING

### Hoe wordt gezamenlijke bevoegdheid geregistreerd?

Als de volmachtgever de bevoegdheid heeft verdeeld over meerdere personen die alleen gezamenlijk taken mogen uitvoeren dan is er sprake van gezamenlijke bevoegdheid. Dit betekent dat een gevolmachtigde niet zelfstandig bevoegd is om te handelen namens de volmachtgever, maar dit altijd samen met één of meerdere andere gevolmachtigden moet doen. ING registreert geen gezamenlijke bevoegdheid.
Een dergelijke volmacht kan pas in behandeling worden genomen als de gezamenlijke gevolmachtigden door middel van een (onder)volmacht ten minste één gevolmachtigde zelfstandig bevoegd verklaren. Dit is alleen mogelijk volgens de bepalingen van de originele volmacht. Een (onder)volmacht kan via een notariële akte afgegeven worden, maar dit is (afhankelijk van de notariële bepalingen) niet noodzakelijk. Je kan in ons aanmeldformulier ook een ondervolmacht geven.

### In welke situatie kan ik mezelf als gevolmachtigde aanmelden?

Normaal gesproken meldt de rekeninghouder de gevolmachtigde(n) aan. Is de volmacht in het verleden opgesteld en kan de rekeninghouder niet meer tekenen? Dan kun je als gevolmachtigde de volmacht aanmelden. Uit de volmacht en eventuele voorwaardelijke bepalingen blijkt dan dat de volmacht van kracht is.

### Kan ik een onderhandse volmacht registreren?

Nee, dit is niet mogelijk. Een onderhandse volmacht is een document dat zonder tussenkomst van de notaris is opgesteld. Om een gevolmachtigde aan te melden accepteert ING alleen volmachten uit notariële akte, kortom documenten opgesteld bij de notaris.