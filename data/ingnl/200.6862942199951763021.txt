# Registreer je telefoonnummer op kantoor - ING - Je telefoonnummer laten registeren

En daarna aan de slag Ga je starten met Mijn ING en de Mobiel Bankieren App? Dan kom je eerst even langs op een ING-Servicepunt of een ING-kantoor. Daar kun je Mijn ING aanvragen en wordt je telefoonnummer geregistreerd.

### Waarom naar een ING-servicepunt of een ING-kantoor?

Als je begint met digitaal bankieren willen we voor de veiligheid eerst zeker weten of jij het echt zelf bent. Neem daarom je identiteitsbewijs mee naar het ING-servicepunt of het ING-kantoor, dan kunnen we dat controleren. Ga je naar een ING-kantoor? Maak dan wel eerst een afspraak .

### Waarom hebben we je telefoonnummer nodig?

Dan kunnen we je sms-codes sturen als andere zaken niet meer werken. Bijvoorbeeld als je een nieuwe telefoon hebt waar de app nog niet op staat en je bent je wachtwoord van Mijn ING vergeten.

### Telefoonnummer wijzigen

Heb je je telefoonnummer laten registreren en krijg je daarna een nieuw telefoonnummer? Dan kun je dat zelf wijzigen in Mijn ING of via de app. Kijk in de app onder Service.

### Een telefoonnummer voor sms-codes en een telefoonnummer voor contact

Op kantoor leggen we 2 nummers van je vast: een nummer voor sms-codes en een nummer dat we gebruiken voor contact. Dat kan natuurlijk ook hetzelfde nummer zijn. Pas hier je telefoonnummer voor sms-codes aan. En hier je telefoonnummer voor contact. Je kunt ze allebei ook wijzigen in de app onder Service bij Persoonlijke gegevens.