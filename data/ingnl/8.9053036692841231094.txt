# Uitbetalen van je restsaldo - ING

## Het waarmerken van een identiteitsbewijs, hoe regel ik dat?

Een Nederlands identiteitsbewijs kun je laten waarmerken op het stadhuis/stadsloket van jouw gemeente. Sommige gemeenten doen dit ook voor buitenlandse identiteitsbewijzen, maar als jouw gemeente dat niet doet zul je naar een notaris moeten of naar de ambassade of consulaat van het land dat jouw identiteitsbewijs verstrekt heeft.
Als je in het buitenland woont kun je je richten tot een notaris, een ambassade of consulaat.
**Let op:** aan het waarmerken zijn kosten verbonden; hoe hoog deze zijn varieert per gemeente en per instantie.

## Hoe kan ik mijn persoonlijke gegevens beschermen?

ING gaat zorgvuldig en conform richtlijnen om met jouw persoonlijke gegevens, daar kun je meer over lezen in ons Privacy Statement. Tegelijkertijd kun jij ook maatregelen nemen om jouw persoonsgegevens te beschermen.
Voor het uitbetalen van jouw restsaldo vragen we om een (gewaarmerkt) kopie, scan of foto van je identiteitsbewijs, maar ING heeft niet alle gegevens die daarop staan ook daarvoor nodig. Het is daarom in dit specifieke geval toegestaan om bepaalde zaken op de kopie onleesbaar te maken, zoals jouw BSN (BurgerServiceNummer) en je pasfoto. Je handtekening en het nummer van je identiteitsbewijs moeten wel goed leesbaar zijn.
Tot slot is het ook toegestaan om een zogenaamd watermerk over de kopie, scan of foto van je identiteitsbewijs te plaatsen. Dat kun je eenvoudig doen met bijvoorbeeld de KopieID app van de Rijksoverheid.