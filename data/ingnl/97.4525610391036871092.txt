# Bescherming van je geld - ING

## Veelgestelde vragen

### Ik heb een tegoed en een schuld. Worden deze met elkaar verrekend, wanneer ik een beroep doe op het depositogarantiestelsel?

Uitgangspunt is dat er geen verrekening tussen credit- en debetproducten plaatsvindt. Maar tegoeden op debetproducten vallen in principe wel onder het depositogarantiestelsel. Denk hierbij aan tegoeden op creditcards, leningen en hypotheken als gevolg van stortingen of teveel betaalde rente en/of aflossing.
Vanaf 1 januari 2014 worden spaarrekeningen voor de eigen woning verrekend met de hypotheekschuld van deze woning. Een veel voorkomende vorm is de spaarhypotheek. Voor de hypotheek wordt rente betaald en er wordt niet afgelost. Daarnaast betaalt u elke maand een spaarpremie, waarbij deze premie en de ontvangen rente voldoende is om de hypotheek aan het einde van de looptijd af te lossen. Dit heet een bankspaardeposito eigen woning.
Onder het depositogarantiestelsel wordt de hypotheek verminderd met het tegoed van het bankspaardeposito eigen woning. In de meeste gevallen zal het tegoed op dit bankspaardeposito kleiner zijn dan de hypotheek. Dit betekent dat het tegoed op het bankspaardeposito eigen woning na de verrekening 0 euro zal zijn. Als rekeninghouder kunt u voor dit deposito geen aanspraak maken op een vergoeding vanuit het depositogarantiestelsel.

### Ik heb mijn tegoed belegd in aandelen of onder gebracht in levensverzekeringen, pensioenen en lijfrenten. Vallen deze tegoeden onder het depositogarantiestelsel?

Kijk op deze pagina om te zien welke producten onder het depositogarantiestelsel vallen.

### Valt de rente die ik heb opgebouwd, onder het depositogarantiestelsel?

Ja, de rente komt in aanmerking voor vergoeding vanuit het depositogarantiestelsel. De rente moet berekend worden tot de datum van betalingsonmacht.