# Het Jaaroverzicht - Het particuliere Jaaroverzicht

## Veelgestelde vragen over het Jaaroverzicht

### Ik en mijn partner bankieren beide bij ING en gebruiken Mijn ING. Waarom krijgt één van ons toch ook een Jaaroverzicht per post?

Een Mijn ING account is persoonlijk en gekoppeld aan een persoon. Wanneer je samen gebruik maakt van dezelfde codes, zullen alleen de producten van de eigenaar van het Mijn ING account zichtbaar zijn. Je ziet dan ook de en/of rekeningen. De klant zonder Mijn ING en een product op alleen eigen naam krijgt een Jaaroverzicht per post. Als de producten van jou en je partner exact gelijk zijn dan is het Jaaroverzicht samengevoegd en op te vragen in Mijn ING. De Jaaroverzichten staan voor beiden dan in Mijn ING.

### Op mijn Jaaroverzicht staat de term ‘Internationale gegevensuitwisseling. Wat betekent dit?

De Nederlandse overheid werkt samen met andere landen om belastingontduiking tegen te gaan.
Dit doet zij bijvoorbeeld door gegevens van bankrekeningen uit te wisselen met andere landen. Deze gegevens worden onder Common Reporting Standard (CRS) of Foreign Account Tax Compliance Act (FATCA) uitgewisseld.
Wij als bank zijn wettelijk verplicht de gegevens van organisaties en fiscale inwoners van CRS-landen en/of U.S. persons te rapporteren aan de Nederlandse Belastingdienst. Die geeft de gegevens door aan de Belastingdienst van het betrokken land. Voor meer informatie, bijvoorbeeld over de aangesloten CRS-landen, kun je terecht op www.belastingdienst.nl.