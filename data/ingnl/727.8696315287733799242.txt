# Verkeerde betaling gedaan - ING

Hoe krijg je nu je geld terug? Het kan iedereen overkomen. Je maakt een fout bij het invullen van het rekeningnummer, kiest per ongeluk de verkeerde rekening, doet een dubbele betaling of vergeet een periodieke overboeking stop te zetten. Er zijn 3 situaties met elk eigen oplossingen.
Maak een (terug)betaalverzoek

### Zelf terugboeken kan alléén bij incasso’s

Voor (automatische) incasso’s gelden andere regels dan voor een betaling die je zelf hebt bevestigd. Bij de afschrijving vind je dus geen knop ‘Terugboeken’. Ook wij mogen het geld niet voor je terughalen.
Bekijk hoe je onterechte incasso's terugboekt

### 1. Je hebt geld overgemaakt naar een rekeningnummer dat niet bestaat

Geen probleem! Het geld wordt binnen een paar dagen automatisch teruggestort op je rekening. Dit geldt wel alleen voor Nederlandse banken. Heb je bij een buitenlands rekeningnummer na een paar dagen nog niks terug? Neem dan contact op met jouw eigen bank.

### 2. Je hebt geld overgemaakt naar iemand die je kent

Weet je wie je overschrijving heeft ontvangen? Stuur dan een betaalverzoek . Of neem contact op met die persoon of instantie. Zij zijn wettelijk verplicht om het bedrag terug te storten.

### 3. Je hebt geld overgemaakt naar iemand die je niet kent

Om het geld terug te krijgen ben je afhankelijk van de ontvanger. Dit kun je doen:
* Neem contact op met je eigen bank. Er is namelijk sprake van een ‘onverschuldigde betaling’, dus degene aan wie je het geld hebt overgemaakt, is wettelijk verplicht om het je terug te betalen. Je eigen bank kan meedenken over vervolgstappen en eventueel optreden als bemiddelaar.
* Let op: ondersteuning bij het navragen van een 'onverschuldigde betaling' kan alleen als de transactie in de laatste 13 maanden heeft plaats gevonden.

### Online iets gekocht, maar nooit ontvangen?

Neem dan in eerste instantie contact op met de verkoper. Blijkt dat je het slachtoffer bent van internetoplichting ? Doe dan aangifte bij de politie. Lees meer over internetoplichting