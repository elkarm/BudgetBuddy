# Rood staan op je betaalrekening - ING - ING Rood Staan

## Veelgestelde vragen

### Risico's bij overschrijding limiet

* Vanaf het moment dat je rood staat heb je 3 maanden de tijd om het openstaand bedrag (roodstand en verschuldigde rente) terug te betalen. Vervolgens moet je minimaal één volledige dag (24 uur aaneengesloten) een positief saldo hebben op je Betaalrekening. Hierna mag je weer voor maximaal 3 maanden met onze toestemming rood staan.
* Overschrijf je de limiet en betaal je het bedrag boven je limiet niet terug? Dan beëindigen we je ING Rood Staan na 1 maand. Voorbeeld: je hebt een limiet van € 500, maar je staat € 550 rood en je staat niet binnen een maand binnen je limiet van € 500, dan mogen we je ING Rood Staan beëindigen.
Risico's bij te lang rood staan
* Sta je langer dan 3 maanden rood? Dan vragen we je om het bedrag dat je rood staat binnen de gestelde termijn terug te betalen. Vanaf dit moment mag ING de limiet van je Betaalrekening verlagen naar € 0 en sta je meer rood dan je limiet (overschrijding). Je betaalt hierover hetzelfde rentepercentage als voor ING Rood Staan.
* Heb je binnen de gestelde termijn het openstaand bedrag terugbetaalt en daarna minimaal 1 volledige dag (24 uur aaneengesloten) een positief saldo gehad? Dan mag je weer voor maximaal 3 maanden met onze toestemming rood staan tot je oorspronkelijke limiet.
* Heb je **niet** binnen de gestelde termijn het openstaand bedrag terugbetaalt en daarna minimaal 1 volledige dag (24 uur aaneengesloten) een positief saldo gehad? Dan mogen we meteen je ING Rood Staan beëindigen en je openstaande schuld direct opeisen. De overschrijding is dan het volledige negatieve saldo op je Betaalrekening.