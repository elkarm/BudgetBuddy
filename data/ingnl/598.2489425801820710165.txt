# Rood staan op je betaalrekening - ING - ING Rood Staan

## Wat kost ING Rood Staan?

### Waarom is de rente van ING Rood Staan op 1 mei 2024 met 1% omhoog gegaan?

De rente van ING Rood Staan is gekoppeld aan de maximale kredietvergoeding, verminderd met een vast percentage van 0,1%. Door deze koppeling beweegt de rente die je betaalt mee met deze kredietvergoeding. Gaat de maximale kredietvergoeding omhoog, dan betaal je dus meer rente. Gaat hij omlaag, dan betaal je minder rente. Wij bepalen de hoogte van de maximale kredietvergoeding niet zelf. Deze wordt vastgesteld door de overheid.
Op 1 januari 2024 heeft de overheid de maximale kredietvergoeding met 1% verhoogd van 14% naar 15%. Door de koppeling van de rente van ING Rood Staan aan de maximale kredietvergoeding, gaat de rente van ING Rood Staan ook met 1% omhoog. De wijziging gaat in vanaf 1 mei 2024.
Op ing.nl/tarieven kun je altijd de meest actuele rentetarieven vinden.