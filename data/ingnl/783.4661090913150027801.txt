# Studenten Creditcard - ING

## Wat is een Studenten Creditcard?

De Studenten Creditcard is een betaalpas speciaal ontwikkeld voor studenten tussen 18 en 29 jaar. Net als bij al onze creditcards hoef je op het moment van betalen niet over het geld op je ING Studentenrekening te beschikken. Na een betaling wordt het bedrag eerst van je Studenten Creditcard afgeschreven. De betalingen met deze creditcard schrijven we vervolgens één keer per maand van je ING Studentenrekening af. Je betaalt een jaarlijks vast bedrag. Betalen met een Studenten Creditcard kost niets extra's als je in euro’s betaalt en er geen cash geld mee opneemt.

### Kenmerken van een Studenten Creditcard

* Vaste jaarlijkse kosten van € 14,40
* Een bestedingslimiet van €1.000
* Aanvragen in Mijn ING en binnen 5 werkdagen in huis
* Uitgaven zie je direct in je Mobiel Bankieren App en Mijn ING
* Maandelijkse afschrijving van je betalingen: exacte data
* Onze creditcards zijn te gebruiken voor Apple Pay en Google Pay

### Voordelen Studenten Creditcard

* Met wereldwijde dekking is de Studenten Creditcard erg handig op reis en geeft je een betere dekking dan je betaalpas
* Aankopen zijn 180 dagen verzekerd tegen schade, verlies en diefstal.
* Bestelling niet of verkeerd geleverd? Vraag je geld terug met de GeldTerugService . Let op, er gelden wel beperkende voorwaarden.
* Handig bij borg betalingen, huren en reserveren. Je hoeft dan geen geldbedrag voor te schieten.
* Te gebruiken voor Apple Pay en Google Pay

### Nadelen Studenten Creditcard

* Geld opnemen bij een geldautomaat kost extra geld. Gebruik hiervoor bij voorkeur je Betaalpas.
* Betalen in een valuta anders dan de euro kost net als bij je Betaalpas extra geld, maar is bij een Studenten Creditcard iets duurder.
* De extra bestedingsruimte kan leiden tot meer uitgaven dan je eigenlijk kunt veroorloven.
* De afschrijving van je creditcardbetalingen kan leiden tot roodstand als je onvoldoende saldo op je ING Studentenrekening hebt.