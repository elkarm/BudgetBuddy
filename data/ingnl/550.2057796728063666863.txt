# Betaalpas in het buitenland - ING

### Belangrijk om te weten: beperkingen in het buitenland (Maestro & V PAY)

In het buitenland geldt dezelfde standaard of zelf aangepaste (tijdelijke) daglimiet van toepassing op je Betaalpas. Geen apart limiet dus. Let op: Het kan zijn dat je bij sommige buitenlandse banken minder kunt opnemen.
In bepaalde landen hebben banken maatregelen genomen om fraude te voorkomen. Hierdoor kan je geldopname geweigerd worden, ook als je het gebruik van je pas correct hebt ingesteld. Dat is dan meestal ook het geval als je een Betaalpas hebt van een andere bank. Nederlandse banken hebben hier helaas geen invloed op. Wij adviseren je **altijd** een alternatief betaalmiddel mee te nemen naast je Betaalpas. Bijvoorbeeld een creditcard .
Je kunt in de meeste landen met je Betaalpas met V PAY of Maestro-logo betalen.
Nederland In Nederland kan je overal met je Betaalpas met V PAY of Maestro-logo betalen of geld opnemen.
Europa In Europa kan je in de meeste landen met je Betaalpas met V PAY of Maestro-logo betalen of geld opnemen. Echter zijn er ook locaties waar je niet met je Betaalpas terecht kan. Dezelfde tips als weergegeven onder ‘Buiten Europa’ gelden ook als je er zeker van wil zijn dat je in het betreffende land gebruik kunt maken van je Betaalpas.
Buiten Europa Er zijn landen/locaties waar je niet met je V PAY of Maestro Betaalpas kan betalen en geld opnemen. Wij hebben daar als ING helaas geen invloed op. We raden aan om ruim vóór vertrek te informeren bij bijvoorbeeld een lokale bank, reisbureau, of ambassade in het betreffende land of de Betaalpas (Maestro danwel V PAY) daar gebruikt kan worden bij betaal- en geldautomaten. Heb je een Maestro pas en wil je een graag een V PAY pas (of andersom) neem dan contact op met de klantenservice .
Ook is het mogelijk de ATM locator van VISA (* Let op, kies in de filter opties ná je zoekopdracht voor het boxje V PAY. Als het boxje “VPAY” niet beschikbaar is als filter optie, betekent dit dat je je V PAY Betaalpas daar waarschijnlijk niet kan gebruiken.) (V PAY) en Mastercard (Maestro) te checken voor het vinden van een geldautomaat. Wij adviseren je **altijd** een alternatief betaalmiddel mee te nemen naast je Betaalpas. Bijvoorbeeld een creditcard of contant geld.