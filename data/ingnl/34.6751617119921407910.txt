# Spaarrekening voor je kind of baby openen - ING - Spaarrekening voor je kind openen

## Veelgestelde vragen

### Wat gebeurt er met de Groei Groter Rekening als mijn kind 18 wordt?

Op de 18e verjaardag van je kind schrijven wij het gespaarde bedrag over naar de Oranje Spaarrekening van je kind. Hiervoor maken we een apart spaardoel binnen zijn/haar Oranje Spaarrekening aan. Zo blijft het geld op zijn/haar naam staan en ziet je kind hoeveel er voor hem/haar is gespaard. Heeft je kind nog geen Oranje Spaarrekening? Dan openen wij deze.
Heeft je kind nog geen eigen betaalrekening bij ING of heeft je kind een betaalrekening bij een andere bank? Lees dan hier wat er met het spaargeld gebeurt.

### Wat gebeurt er met mijn automatische overschrijvingen naar de Groei Groter Rekening als mijn kind 18 wordt?

Automatische spaaropdrachten van de gekoppelde Betaalrekening in Mijn ING zetten wij automatisch stop.
Schrijf je automatisch over naar de Groei Groter Rekening ? Dan is het nodig dat je die automatische overschrijvingen zelf stopzet.

### Groei Groter Rekening of de Kinderrekening

Met de Groei Groter Rekening spaar jij als (groot)ouder vóór je kind voor later. Daar ziet je kind in principe zelf niets van (tenzij je het vertelt natuurlijk).
Ben je op zoek naar een rekening waarop je kind zélf zijn/haar zakgeld of klusjesgeld kan sparen, dan kies je voor de Kinderrekening. Als je kind zelf Mijn ING en de app heeft, dan ziet hij/zij deze rekening wel.
De Groei Groter rekening en de Kinderrekening kun je ook prima beide hebben. Ook in dat geval ziet je kind niets van de Groei Groter Rekening.