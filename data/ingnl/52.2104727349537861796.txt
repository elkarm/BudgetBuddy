# De ING Scanner werkt niet - ING

Lukt het scannen van de kleurencode met je ING Scanner niet?
Dat kan aan verschillende dingen liggen.

### De scanner gaat niet aan

Als je op de oranje knop drukt, gaat je scanner dan aan?
Zo niet, dan moeten de batterijen misschien worden vervangen. Als je dat hebt gedaan, kun je de scanner dan aanzetten?

### De camera werkt niet

Zet je scanner aan en richt de camera ergens op. Zie je hetzelfde op het scanner schermpje?
Is de lens zichtbaar gebroken of gekrast? Vraag dan een nieuwe scanner aan. Volg onderstaande stappen:
1. Open in een nieuw scherm Mijn ING en vul je gebruikersnaam en wachtwoord in
2. Kies onderaan in het scherm met de kleurencode voor 'Hulp nodig?'
3. Kies voor 'Scannen van de kleurencode lukt niet'
4. Kies voor 'Nieuwe scanner aanvragen' en volg de instructies op je scherm

### Gebruik je de scanner op de juiste manier?

De lens zit aan de achterkant van de scanner. Weet je zeker dat je vinger niet voor de lens zit?
Richt de lens op de kleurencode totdat je deze in het vierkant op het scherm van je scanner ziet.

### De scanner ziet de kleurencode niet

De instellingen of kwaliteit van je scherm kunnen scannen lastig maken. Heeft je scherm:
* barsten?
* alles in zwart en wit?
* 'dode' pixels?
* teveel reflecterend licht?
Wijzig dan je scherminstellingen naar 'kleur' en beperk de lichtreflectie.
Kun je de kleurencode nog steeds niet scannen?
1. Open in een nieuw scherm Mijn ING en vul je gebruikersnaam en wachtwoord in
2. Kies onderaan in het scherm met de kleurencode voor 'Hulp nodig?'
3. Kies voor 'Scannen van de kleurencode lukt niet'
4. Kies voor 'Nieuwe scanner aanvragen' en volg de instructies op je scherm