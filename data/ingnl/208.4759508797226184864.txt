# Inleggen en opnemen van je Creditcard - ING

## Veelgestelde vragen over inleggen en opnemen

### Ik heb mijn Creditcard opgezegd maar er is een bedrag op mijn Creditcard geboekt, hoe kan ik dit terugboeken?

De button voor positief saldo blijft zichtbaar bij een beëindigde Creditcard, 13 maanden vanaf het moment dat deze is opgezegd. Ontvang je na deze 13 maanden een terugstorting, dan kun je contact opnemen met onze klantenservice.

### Ik wil positief saldo uit laten betalen naar een andere betaalrekening, kan dat?

Je kunt alleen positief saldo over laten maken naar de betaalrekening die gekoppeld is aan je Creditcard.

### Ik kan geen positief saldo opnemen

Je ziet de button ‘Saldo opnemen’ alleen als je positief saldo hebt, de hoofdkaarthouder bent en je Creditcard niet is geblokkeerd.

### Kan ik een deel van mijn bestedingslimiet uit laten betalen op mijn betaalrekening?

Dit kan alleen worden gedaan als je beschikt over een Creditcard met gespreid betalen, dit noemen wij extra saldo. Op deze pagina leggen wij je uit hoe dit werkt.
Let op: Het aanvragen van gespreid betalen is niet meer mogelijk.

### Ik beschik al over de maximale bestedingslimiet, hoe kan ik mijn bestedingslimiet toch verhogen

Je kunt je bestedingslimiet verder verhogen door in te leggen op je Creditcard, hier is geen maximum aan gebonden.

### Kan ik ook inleggen via een handmatig overboeking?

Ja dat kan. Maak het bedrag over naar rekening **NL83 INGB 0005 0951 97** , t.n.v. **ING Bank N.V. Creditcards** . Vul als omschrijving het **volledige 16-cijferige creditcardnummer** in (zonder spaties). Het bedrag is in uiterlijk 2 werkdagen bijgeschreven op je Creditcard.
**Let op!** Vul het 16-cijferig Creditcardnummer nauwkeurig en volledig in, alleen zo kunnen wij je aflossing snel verwerken.