# Curatele - ING

## Klantenservice

### Ik wil geen volledige kopie van de beschikking insturen. Wat kan ik doen?

Je kunt bij de rechtbank een zogenoemde kop-staartbeschikking opvragen. Stuur vervolgens een kopie van de kop-staartbeschikking samen met het aanmeldformulier naar ons op.

### Ik heb een afschrift van de rechthebbende nodig. Hoe regel ik dit?

Als je bent opgevoerd als bewindvoerder van de rechthebbende én je hebt zelf Mijn ING, dan voegen we de rekening(en) van de rechthebbende toe aan jouw Mijn ING. Door deze koppeling kun je via Mijn ING afschriften van de rekening(en) van de rechthebbende downloaden.
* Heb je geen Mijn ING? Open dan zelf een Betaalrekening. Hierbij krijg je ook Mijn ING.
* Is de betreffende rekening niet toegevoegd aan jouw Mijn ING? Vraag ons dan om de rekening alsnog toe te voegen. Dit kan via het formulier ‘Beheerverzoeken’.
* Wil je maandelijks papieren afschriften ontvangen? Dit kan, maar aan het versturen van papieren afschriften zijn kosten verbonden. Kijk hier voor de actuele tarieven. Je kunt het verzoek voor het wijzigen van de afschriftfrequentie per e-mail bij ons doen.
* Wil je een papieren afschrift nagestuurd krijgen? Dit kan, maar aan het nasturen van papieren afschriften zijn kosten verbonden. Kijk hier voor de actuele tarieven. Je kunt het verzoek voor het nasturen van een afschrift per e-mail bij ons doen.

### Ik heb een jaaroverzicht van de rechthebbende nodig. Hoe regel ik dit?

Als je bent opgevoerd als bewindvoerder van de rechthebbende én je hebt zelf Mijn ING, dan kun je via Mijn ING het jaaroverzicht van de rechthebbende downloaden. Dit kan alleen van de jaren waarin je (deels) opgevoerd bent als bewindvoerder.
Heb je geen Mijn ING of kun je in Mijn ING het betreffende jaaroverzicht niet vinden? Vraag het jaaroverzicht dan per e-mail bij ons op.