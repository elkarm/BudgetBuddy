# Wat is digitaal bankieren? - ING

## Wat heb ik nodig om digitaal te bankieren?

Je hebt een tablet of smartphone nodig. En eventueel een computer of laptop. Dat zit zo: op een tablet of een smartphone kun je zowel Mijn ING gebruiken als de app. En je hebt ze allebei nodig.
Vind je het handig om op een groter scherm te kijken bij het internetbankieren? Dan is het handig om Mijn ING op je tablet, laptop of computer te gebruiken. Maar ook dan heb je de app nodig op een smartphone of tablet. Heb je geen smartphone of tablet? Vraag dan een scanner van ING om Mijn ING te kunnen gebruiken.

## Waar begin ik?

Je begint met het aanvragen van internetbankieren: Mijn ING. Daarvoor ga je naar een ING-servicepunt of een ING-kantoor.
Let op: op sommige ING-kantoren kun je alleen nog langskomen met een afspraak. Check in de locatiezoeker of dit voor het ING-kantoor bij jou in de buurt geldt.
Neem je identiteitsbewijs en je Betaalpas van ING mee. Daar vraagt een medewerker Mijn ING voor je aan en wordt je telefoonnummer geregistreerd. Als dat is geregeld, krijg je vanzelf je gebruikersnaam thuisgestuurd en een tijdelijk wachtwoord. Heb je die 2 binnen? Dan ga je tot slot de app downloaden en activeren.
Netty legt het uit:
* Mijn ING aanvragen
* Waarom naar een kantoor om mijn telefoonnummer te registreren?
* Waar vind ik een ING-kantoor of ING-servicepunt dat open is