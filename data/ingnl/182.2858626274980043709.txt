# Creditcard aanvragen - ING

## Veelgestelde vragen over creditcards

### Krijg je een BKR-registratie met een Creditcard?

Bij "automatisch maandelijks geheel aflossen" schrijven we je openstaande Creditcard bedrag iedere maand volledig af van je Betaalrekening. Je Creditcard staat dan niet als lening bij BKR geregistreerd. Je betaalt dan ook geen rente over je Creditcardbetalingen.
Heb je gespreid terugbetalen dan is dat een lening die wij hebben doorgegeven aan het BKR. Je hebt dan een positieve registratie.

### Hoe werkt een Creditcard?

Een Creditcard is een betaalpas waarbij je op het moment van betalen niet over het geld hoeft te beschikken op je ING Betaalrekening. Na een betaling staat het bedrag eerst op je Creditcard. De betalingen met je Creditcard schrijven we vervolgens één keer per maand van je ING Betaalrekening af. Je betaalt een jaarlijks vast bedrag. Betalen met een Creditcard kost niets extra's als je maandelijks het volledige bedrag laat afschrijven en in euro's betaalt.

### Ik ga naar het buitenland moet ik mijn creditcard op ‘werelddekking’ zetten?

Je hoeft je creditcard niet in te stellen op wereldgebruik, deze staat automatisch ingesteld op wereld.