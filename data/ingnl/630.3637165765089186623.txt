# Geld opnemen - ING

### Ik heb geld gepind in het buitenland. Waarom is dit twee keer afgeschreven?

Vervelend dat het twee keer is afgeschreven. Staat de betaling nog in reservering? Een reservering is in de Mobiel Bankieren App en in Mijn ING te herkennen na het selecteren van een transactie. Achter de datumvermelding staat dan 'Reservering'. Een correctie kan maximaal 9 werkdagen duren. Is de betaling na 9 werkdagen niet verdwenen neem dan contact op met de winkelier om het bedrag terug te krijgen.

### Kan ik geld wisselen bij ING?

Nee, het is niet mogelijk geld bij ons te wisselen. Ook is het niet mogelijk om buitenlandse valuta te bestellen of te storten bij ING.
Buitenlands geld kun je eenvoudig opnemen bij een geldautomaat op je bestemming of via een geldwisselkantoor in Nederland.
Wens je toch buitenlands geld te bestellen en/of te storten, dan verwijzen wij je door naar een geldwisselkantoor in Nederland, bijvoorbeeld GWK Travelex. Je bestelt buitenlands geld en haalt je bestelling op bij een vestiging van jouw keuze.
GWK Travelex is gevestigd op de grotere NS stations en luchthavens als Schiphol, Eindhoven, Rotterdam en Den Haag. Storten van buitenlandsgeld en/of omwisselen naar euro's is ook mogelijk bij een Travelex vestiging.