# Bescherming tegen phishingberichten - ING - Herken jij phishing?

### Wat kun je zelf doen?

* **Check de afzender** van het bericht. ING mailt je alleen met emailadressen die eindigen op @ing.nl, @ing.com, @mail.ing.nl, @emailing.ing.nl, @verzekeren.ing.nl, @businessboost.nl, @emailing.businessboost.nl of @ingprivatebanking.nl.
* **Log nooit in via een link.** Wij sturen je nooit een link om direct in te loggen in Mijn ING. Berichten die je ontvangt in de ING-app of via Mijn ING zijn betrouwbaar, want je ontvangt ze in je beveiligde omgeving. Staat er een belangrijk bericht klaar in de Mobiel Bankieren App of Mijn ING? Dan ontvang je soms een e-mail, pushbericht of sms om je erop te wijzen dat je het bericht in je beveiligde omgeving kan lezen. In deze berichten staat nooit een link naar de login pagina van Mijn ING of de app.
* **Markeer je inlogpagina’s als favoriet** in je internetbrowser en gebruik die pagina als je ergens wilt inloggen.
* **Kijk waar een link naartoe leidt voordat je erop klikt.** Op een smartphone check je een link door er enkele seconden op te drukken met je vinger (niet tikken, want dan ga je direct naar de site). Op een laptop of pc laat je de cursor boven de link zweven. Lees vervolgens het webadres dat zichtbaar wordt. Het https:// deel mag je overslaan. Het belangrijkste deel staat daar direct achter en loopt tot aan de eerste enkele schuine streep, de ‘/’. Voor de schuine streep zie je de domeinnaam, en die geeft aan naar welke website de link je leidt.
Laten we de volgende link als voorbeeld nemen: https://www. **ing.nl** /veiligbankieren. Die verwijst naar een pagina op het domein **ing.nl** ¸ het dikgedrukte deel van de link in dit voorbeeld. Staat er iets anders? Zoals https://www.ing. **nl.phishing** /veiligbankieren? Dan land je niet bij ING, maar op een pagina op de fictieve website **nl.phishing** . Want dat is de site waar de hyperlink in werkelijkheid naar doorverwijst.
Goed om te weten: naast bekende domeinnamen als **.nl** en **.com** , bestaat ook **.ing** tegenwoordig als domeinnaam. Dit betekent dat iedereen een website kan maken die eindigt op .ing Bijvoorbeeld www.bankier. **online.ing** Maar zo’n website is dus niet van ons. Dat kan even wennen zijn. Controleer daarom altijd of een link naar een webpagina van ING de domeinnaam **ing.nl** heeft. Dan zit je goed.