# Rood staan op je betaalrekening - ING - ING Rood Staan

## Veelgestelde vragen

### Wat is de maximale kredietvergoeding?

Als je een lening afsluit, betaal je rente. Dit wordt ook wel kredietvergoeding genoemd. De maximale kredietvergoeding is de rente die we maximaal bij je in rekening mogen brengen voor een krediet. Sinds 1 januari 2024 is de maximale kredietvergoeding 15%. Dit wordt vastgesteld door de overheid. De maximale kredietvergoeding bestaat uit de variabele wettelijke rente met daarbij opgeteld een maximale opslag. De maximale opslag heeft de overheid structureel vastgesteld op 8 %. Omdat de wettelijke rente op 1 januari 2024 steeg van 6% naar 7%, steeg de maximale kredietvergoeding automatisch mee van 14% naar 15%. De wettelijke rente is gekoppeld aan de renteontwikkeling in de markt. Het is voor kredietverstrekkers dus duurder geworden om geld in te kopen. Zie ook hier de vraag en het antwoord van de Rijksoverheid.
* De actuele wettelijke rente vind je in artikel 1 van het Besluit wettelijke rente
* De opslag vind je in artikel 4 van het Besluit kredietvergoeding
De rente bij ING Rood Staan is variabel en is gelijk aan de maximale kredietvergoeding verminderd met een vaste afslag van 0,1%. Vanaf 1 mei 2024 rekenen we met de nieuwe maximale kredietvergoeding van 15% en wordt je rente dus **14,9%** (15% - 0,1%).