# Curatele - ING

## Klantenservice

### Waarom moet ik naar een ING-kantoor als ik nog geen klant ben bij ING?

We willen graag weten met wie wij zaken doen. Hier zijn vanuit wet- en regelgeving ook criteria aan verbonden. Daarom moet je, voordat we je kunnen registeren als bewindvoerder, bekend zijn bij ING. Dit kan alleen op een ING-kantoor gedaan worden.
Op het ING-kantoor kun je er voor kiezen om klant te worden of om alleen relatie te worden. Als je klant wordt, krijg je zelf Mijn ING, waarmee je eenvoudig de rekening(en) van de rechthebbende kunt beheren. Als je alleen relatie wordt, kunnen we je registeren als bewindvoerder. Verdere dienstverlening is minder optimaal dan wanneer je (ook) gebruik maakt van Mijn ING.
**Let op:** op ING-kantoren kun je alleen nog langskomen met een afspraak. Check in de locatiezoeker welk ING-kantoor bij jou in de buurt zit en plan een afspraak in . Voor ING-Servicepunten is geen afspraak nodig.

### Wat is een rechthebbende?

Rechthebbende is een juridische term om aan te duiden om wie het gaat. Andere mogelijke termen zijn: betrokkene, onderbewindgestelde, rekeninghouder, klant.

### Wat is een economische eenheid?

Een economische eenheid wordt gevormd door mensen die samenleven en gezamenlijke financiën hebben. Bij dit laatste wordt er bijvoorbeeld een En/of-rekening gehanteerd. Bij ING kun je alleen bewind voeren over een economische eenheid als je bent benoemd tot bewindvoerder van beide rechthebbenden. Ben je benoemd tot bewindvoerder van slechts één persoon uit de economische eenheid? Dan kun je bijvoorbeeld geen en/of-rekening aanvragen.

### Wat is een productoverzicht?

Een productoverzicht bevat een overzicht van de producten die op moment van registratie op naam van de rechthebbende(n) aanwezig zijn. Dit overzicht kun je gebruiken voor de boedelbeschrijving aan de rechtbank.