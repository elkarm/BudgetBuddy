# Limieten voor overmaken - Een groot bedrag overmaken via de app of Mijn ING?

Zorg ervoor dat je je limiet op tijd verhoogt, en weer verlaagt
Digitaal geld overmaken kan zowel via de app als via Mijn ING. Beiden hebben een eigen daglimiet. Die je zelf gemakkelijk aanpast. Zet hem lager als het kan, en hoger als dat nodig is. Ga je een groot bedrag betalen via een overboeking of een iDEAL betaling? Regel het op tijd, want verhogen duurt 4 uur. En kies altijd een einddatum. Zo voorkom je mogelijk misbruik.
De limieten zijn van toepassing op alle rekeningen waar je toegang tot hebt. Heb je een gezamenlijke rekening of toegang tot rekeningen van iemand anders? Dan zal een transactie via de app, Mijn ING of IDEAL van die rekening ook impact hebben op de rest van jouw limiet voor die dag.

## Limiet Mobiel Bankieren App

Het bedrag dat je in je app maximaal per dag digitaal kunt overmaken naar een andere betaalrekening is standaard € 2.000. Je wijzigt de daglimiet eenvoudig via de app tot maximaal € 50.000 per dag. Geef hierbij altijd een einddatum aan. Zo voorkom je mogelijk misbruik. Na de einddatum springt het bedrag weer terug.
**Let op:** Deze limiet kun je bekijken en wijzigen in de app via Service > Je app-instellingen. **Bij een verhoging gaat je nieuwe limiet 4 uur na je bevestiging in** . Een verlaging gaat meteen in.
Meer dan €50.000 overmaken kan alleen via Mijn ING. Lees hieronder hoe je dat regelt.
Hoezo 4 uur wachten?