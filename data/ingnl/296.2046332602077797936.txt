# Op vakantie betalen: creditcard, betaalpas of cash - ING

## Wat zijn de verschillen?

### Creditcard

* Bij een OranjePakket kost een creditcard € 19,80 per jaar. Ben je nog student? Dan betaal je € 14,40 per jaar voor een Studenten Creditcard.
* In euro's betalen? Dan is dit zowel met je betaalpas als creditcard gratis.
* Geld opnemen met je creditcard? Dan betaal je 4% van het opgenomen bedrag, met een minimum van €4,50 per opname. Ben je in een land met een andere muntsoort? Dan komt er bij een creditcard een koersopslag bij van 2%.
In dit kostenoverzicht vind je alles op een rijtje.

### Betaalpas

* Voor je Betaalpas betaal je niet apart, want die zit al in je betaalpakket.
* In euro's betalen of opnemen met je Betaalpas? Dan is dit in een EER-land gratis, tenzij de lokale bank zelf kosten rekent.
* Ben je in een land met een andere muntsoort, dan kost geld opnemen met je Betaalpas € 3,50 per opname plus 1,4% koersopslag over het opgenomen bedrag.

## Tip: Kies voor lokale muntsoort

Kun je bij een geld- of betaalautomaat kiezen tussen de lokale muntsoort of euro’s? Kies dan voor de lokale muntsoort, je bent dan vrijwel altijd goedkoper uit. De kosten die je betaalt voor het omrekenen naar euro’s zijn namelijk hoger dan de koersopslag waarmee ING rekent. Kies daarom op de automaat voor ‘withdrawal without conversion’ of 'local currency'.