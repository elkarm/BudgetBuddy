# Groensparen met het ING Groen Spaardeposito

## ING Groen Spaardeposito openen

Je opent je ING Groen Spaardeposito gemakkelijk en snel zelf. Dat kan zowel in de ING app als door in te loggen op Mijn ING.
Maak je nog geen gebruik van Mijn ING of de Mobiel Bankieren App, dan helpen wij je daar graag mee op een ING-Servicepunt of ING-Kantoor zodat je zelf een Groen Spaardeposito kan openen. Ga je naar een ING-Kantoor, maak dan eerst even een afspraak.
Let op: het is niet mogelijk om een Groen Spaardeposito te openen op een ING-Servicepunt of ING-Kantoor, we kunnen je alleen helpen om het zelf te openen via (een aanvraag van) Mijn ING of de Mobiel Bankieren App.
Start met sparen

### ING Groenbank is per 1 juli 2024 samengegaan met ING Bank

Per 1 juli 2024 is ING Groenbank N.V. als juridische entiteit opgehouden te bestaan. ING Groenbank N.V. is nu onderdeel van ING Bank N.V., waardoor je spaartegoed bij ING Groenbank N.V. overgegaan is naar ING Bank N.V. Dit betekent dat je tegoeden die overgegaan zijn naar ING Bank N.V. samen met eventuele andere tegoeden die je bij ING Bank hebt, vallen onder de bescherming van de Nederlandse Depositogarantie van ING Bank N.V. De Nederlandse Depositogarantie beschermt tegoeden die je bij ING Bank N.V. aanhoudt tot maximaal â‚¬ 100.000. De fiscale aspecten van dit product en de Voorwaarden ING Groen Spaardeposito veranderen niet als ING Groenbank als juridische entiteit ophoudt te bestaan, behalve dat voortaan ING Bank N.V. in de voorwaarden zal worden vermeld als beheerder van de tegoeden.