# Ouderlijke macht - ING - ouder toevoegen

## Veel gestelde vragen

### Hoe kan ik de rekening(en) van mijn kind(eren) verbergen in de Mobiel Bankieren App?

Je kan zelf bepalen of jij de rekening(en) van jouw kind(eren) wil inzien via de Mobiel Bankieren App. Je regelt dit op de volgende manier:
* Open je rekeningenoverzicht in de Mobiel Bankieren App
* Ga naar 'Weergave wijzigen' (het ‘Oogje’ bovenin het scherm)
* Vink de rekening(en) van je kind(eren) aan/uit die je in het overzicht wilt tonen/verbergen
* Klik op het pijltje linksboven (Android) of het woord Klaar (iOS) om de wijzigingen te bewaren
Je past hiermee alleen je overzicht aan. Je behoudt de rol van wettelijke vertegenwoordiger. Je kan de rekeningen op een later moment weer toevoegen aan jouw overzicht.

### Wie heeft toegang tot de rekening als je kind 18 wordt?

Op de 18de verjaardag van je kind vervalt het ouderlijke gezag. De rekening wordt automatisch omgezet naar een Studentenrekening. Vanaf dat moment heb je geen toegang meer. De rekening is dan ook niet meer zichtbaar in jouw overzicht in de app en Mijn ING. Wil je kind dat je blijft meekijken? Dan kan je kind je hiervoor machtigen .

### Hoe meld je een ouder of wettelijke vertegenwoordiger af?

Het is mogelijk dat er iets wijzigt in jouw persoonlijke omstandigheid. Een voorbeeld is dat een ouder uit het ouderlijk gezag wordt gezet of dat een ouder komt te overlijden. Dit kan een ingrijpende situatie zijn. In deze situaties moet de betreffende ouder worden afgemeld van de rekening. Het afmelden regelen wij voor jou op een ING-kantoor. Maak hiervoor eerst een afspraak en neem de benodigde bewijsstukken mee, bijvoorbeeld een gerechtelijke uitspraak/uittreksel gezagsregister dat iemand uit het ouderlijk gezag gezet is.