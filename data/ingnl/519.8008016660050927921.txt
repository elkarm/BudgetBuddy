# Je app activeren met je identiteitsbewijs - ING

Zo houden we mobiel bankieren veilig Heb je de ING Mobiel Bankieren App opnieuw gedownload? Voordat je met de app aan de slag gaat, activeer je ‘m natuurlijk eerst even. Hierbij check je met je telefoon of tablet je identiteitsbewijs.

## Waarom activeren met je identiteitsbewijs?

We zijn steeds bezig om de Mobiel Bankieren App te verbeteren en veilig te houden. Hierbij maken we gebruik van de meest actuele technische mogelijkheden, ook op het gebied van veiligheid. Eén van die mogelijkheden is het checken van je identiteitsbewijs met je telefoon of tablet.
Omdat je hierbij zowel je telefoon/tablet als je identiteitsbewijs in eigen hand hebt, weten we zeker dat jij het bent die de app activeert. Zo kunnen criminelen nog moeilijker misbruik maken van jouw gegevens. Kortom: het is een veilige en toekomstvaste techniek om je app te activeren. Een techniek die steeds meer wordt gebruikt, ook door de overheid en andere banken.
Je wilt natuurlijk dat het voor criminelen ook moeilijk blíjft om jouw gegevens te misbruiken. Houd je ID daarom voor jezelf. Geef je identiteitsbewijs aan niemand af en laat 'm ook niet scannen door een ander. Check hoe criminelen proberen aan jouw ID-gegevens te komen , wat ze met die gegevens kunnen én wat jij hiertegen kunt doen. Zo blijven jouw gegevens veilig.