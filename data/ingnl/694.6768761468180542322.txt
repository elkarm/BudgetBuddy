# 18 jaar worden: Wat moet je regelen? - ING

## Wat moet je regelen als je 18 jaar wordt?

Sommige dingen kunnen (helaas) niet wachten. Gelukkig regel je ’t snel en eenvoudig online.
* **Vraag een DigiD aan**
Je DigiD gebruik je om in te loggen bij websites van de overheid, bijvoorbeeld om je studiefinanciering of toeslagen mee te regelen. Je kunt vanaf je 14e zelf een DigiD aanvragen . Of je ouders hebben dit voor je gedaan toen je jonger dan 14 was. Is dit niet het geval? Vraag er dan nu één aan.
* **Zorgverzekering afsluiten**
In Nederland is het hebben van een zorgverzekering vanaf je 18e verplicht. Doe online research en je komt er snel genoeg achter wat er bij jou en jouw situatie past. Via ING kun je een CZdirect Zorgverzekering mét scherpe premie afsluiten. Misschien is dat iets voor jou?
* **Zorgtoeslag aanvragen**
Die zorgpremie kan even slikken zijn. Daarom is er zorgtoeslag: een bijdrage van de overheid om de zorgverzekering betaalbaar te houden. Vanaf je 18e kom je in aanmerking voor deze zorgtoeslag .
* Overige toeslagen en verzekeringen
Woon op jezelf? Of ben je van plan dit binnenkort te gaan doen? Misschien kom je in aanmerking voor huurtoeslag. Gelukt? Geef wel even aan de Belastingdienst door wanneer je inkomen verandert. Want dit heeft invloed op hoeveel toeslag je krijgt. En zo voorkom je dat je moet terugbetalen. Er zijn nog meer soorten toeslagen . Andere voorbeelden van tegemoetkomingen waar je mogelijk voor in aanmerking komt zijn studiefinanciering en Tegemoetkoming scholieren. Ook bepaalde verzekeringen kunnen interessant zijn zodra je 18 wordt, denk aan een aansprakelijkheidsverzekering, reisverzekering en autoverzekering.
* Administratie bijhouden
Vanaf je 18e sluit je zelf verzekeringen en contracten af, hierdoor is het van groot belang dat je een overzichtelijke administratie hebt zodat je een goed beeld hebt van je inkomsten en uitgaven.
Ben ik goed verzekerd? (video)