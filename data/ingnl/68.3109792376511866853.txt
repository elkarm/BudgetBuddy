# Rekeninghouder afmelden - ING

## Rekeninghouder afmelden (op 1 naam zetten)

In de app of Mijn ING kun je een En/of Betaalrekening zelf op 1 naam zetten. Hou er rekening mee dat:
* er een positief saldo (€ 0,00) op de Betaalrekening moet staan;
* beide rekeninghouders of de bevoegde van de rekeninghouder(s) akkoord moeten geven;
* een eventuele kredietfaciliteit (zoals ING Rood Staan) komt te vervallen;
* een eventuele creditcard op naam van de af te melden rekeninghouder beëindigd moet worden;
* een eventuele gemachtigde van de rekening wordt verwijderd. Na de wijziging kun je weer een gemachtigde toevoegen. Meer informatie hierover vind je op de pagina Machtigen .
* je een download maakt van de afschriften in Mijn ING voordat je wordt afgemeld van de rekening.
**Een Betaalrekening op 1 naam zetten na een overlijden?**
Een overlijden kun je melden in de app of Mijn ING of telefonisch. Kijk hier voor alle informatie.
Andere bijzondere situaties:
* Heb je een bankspaarhypotheek of beleggingshypotheek en is die gekoppeld aan de Betaalrekening? Neem dan eerst contact op met een adviseur hypotheken.
* Heeft de af te melden rekeninghouder een Consumptief Krediet bij de rekening die je wilt wijzigen? Neem dan even contact met ons op voor de beste oplossing.
Rekeninghouder afmelden Heb je geen app of Mijn ING, dan kun je het regelen op een ING-kantoor of servicepunt. Het is belangrijk dat je een geldig identiteitsbewijs en je Betaalpas (indien in bezit) meeneemt. Eén van de rekeninghouders of de bevoegde van één van de rekeninghouders kan op een ING-kantoor of servicepunt het verzoek starten. De tweede rekeninghouder of de bevoegde van de rekeninghouder kan dan op een later moment op kantoor, of zelfstandig via de app of Mijn ING akkoord geven op het verzoek. Natuurlijk kun je ook samen naar het ING-kantoor of servicepunt gaan. Let op: op onze ING kantoren maak je altijd eerst een afspraak , op een ING Servicepunt kun je zonder afspraak terecht.