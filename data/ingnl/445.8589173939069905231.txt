# Periodieke Overschrijving - ING

Met een Periodieke Overschrijving zorg je voor een periodieke betaalopdracht naar een andere rekening. Bijvoorbeeld jouw maandelijkse huur of contributie.

## Wat is een Periodieke Overschrijving?

* Periodiek geld overschrijven naar een andere rekening
* Eenvoudig te regelen via de Mobiel Bankieren App en Mijn ING
* Eenvoudig in te trekken tot de dag voor uitvoer
* Een Periodieke Overschrijving is gratis voor particuliere klanten van ING

## Nieuwe Periodieke Overschrijving in de Mobiel Bankieren App

Je kunt jouw nieuwe Periodieke Overschrijving als volgt doen:
1. Log in in de app
2. Klik in de app op de rekening waar vandaan je een betaling wilt doen en klik op ‘Overschrijven’
3. Vul de velden in
4. Het veld ‘inplannen’ staat standaard op vandaag. Dit kan je wijzigen.
5. Voer de uitvoerdatum in die je voor ogen hebt voor deze overboeking
6. Bepaal bij ‘frequentie’ hoe vaak deze overschrijving herhaald moet worden en wat de einddatum is
7. Klik op ‘Inplannen’
8. Bevestig de overschrijving met je pincode
9. De periodieke overschrijving is ingepland

## Intrekken Periodieke Overschrijving via de App

Je kunt je Periodieke Overschrijving intrekken:
1. Log in in de app
2. Jouw periodieke overschrijving vind je onderin bij ‘Opdrachten’, kies 'Overschrijvingen'
3. Klik op de opdracht voor een gedetailleerde weergave
4. Vanuit deze weergave kan je de Periodieke Overschrijving intrekken