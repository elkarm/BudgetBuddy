# Afschriften bekijken en downloaden - ING

Op je PC of laptop (via Mijn ING) en ook via de ING app
In Mijn ING en de ING app kun je af- of bijschrijvingen van en op je Betaal-, Spaar- en/of Beleggingsrekening terugzoeken. De bij- of afschrijvingen kun je eenvoudig downloaden als afschrift.
Betaalrekening tot 10 jaar terug (9 jaar en de afgelopen maanden in het huidige jaar).
Spaar- en/of Beleggingsrekening tot 8 jaar terug (7 jaar en de afgelopen maanden in het huidige jaar).

## Afschriften downloaden in Mijn ING

Bekijk de video voor uitleg om afschriften via Mijn ING te downloaden of volg de stappen die onder de video staan.
**Volg de stappen hieronder om een afschrift te downloaden in Mijn ING.**
1. Log in op Mijn ING
2. Klik op 'Service'
3. Klik onder Je downloads & overzichten op 'Af- en bijschrijvingen downloaden'
4. Selecteer de rekening waarover je het afschrift wilt opvragen
5. Selecteer de periode waarover je het afschrift wilt opvragen
6. Kies het gewenste bestandsformaat (meest gebruikt: PDF met boeksaldo)
7. Klik op 'Downloaden'
8. Sla de PDF op

## Een afschrift nodig van af- en/of bijschrijvingen van een bedrijf of instantie?

Volg dan de volgende stappen in Mijn ING.
1. Log in op Mijn ING
2. Klik op een rekening onder Betaalrekeningen
3. Klik op 'Zoeken in transacties'
4. Voer een naam in van een bedrijf of instantie, bijvoorbeeld ‘Belastingdienst’
5. Voer eventueel een datum in
6. Klik op 'Zoeken', de transacties worden op het scherm weergegeven
7. Klik op 'Download' aan de rechterkant van het scherm, een overzicht in PDF worden aangemaakt
8. Sla de PDF op