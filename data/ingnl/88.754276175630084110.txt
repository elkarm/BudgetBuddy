# Het Jaaroverzicht - Het particuliere Jaaroverzicht

## Veelgestelde vragen over het Jaaroverzicht

### Ik heb een spaarrekening die op twee namen staat. Hoe geeft ING dit spaarsaldo door aan de Belastingdienst?

Wij geven de gegevens aan de Belastingdienst door per rekeninghouder. Dat betekent dat het totale spaarbedrag van de spaarrekening(en) wordt doorgegeven aan de Belastingdienst voor zowel de eerste als de tweede rekeninghouder. De Belastingdienst kijkt vervolgens of je fiscaal partner van elkaar bent.
Als je fiscaal partner van elkaar bent, wordt bij jou en je partner de helft van het spaarsaldo vooraf ingevuld. Je kunt het spaarsaldo aanpassen en naar wens verdelen voor de belastingaangifte. Als je geen fiscaal partner van elkaar bent, krijgen jij en je partner allebei het volledige spaarsaldo vooraf ingevuld. Je moet dan beiden in de aangifte het deel van het saldo op geven, waarop je recht hebt.

### Ik sta borg voor de hypotheek van mijn zoon/dochter. Waarom ontvang ik een jaaroverzicht?

Wij leveren ook de gegevens van de hypotheek waarvoor je borg staat aan de Belastingdienst, daarom ontvang je hiervan een Jaaroverzicht.

### Er staat een hypotheek op mijn Jaaroverzicht die niet van mij is

Wij zijn verplicht om alle schuldenaren van een hypotheek te informeren. Daarom ontvangen alle schuldenaren een Jaaroverzicht. Als je bijvoorbeeld hebt mee getekend voor het verstrekken van de hypotheek aan je zoon of dochter, dan ontvang je ook een Jaaroverzicht. De hoofdschuldenaar kun je herkennen aan de naam die boven de hypotheek staat vermeld.
Ook is het mogelijk dat je in een procedure voor hoofdelijk ontslag zit die nog niet is afgerond omdat je bijvoorbeeld gaat scheiden. Tot deze procedure volledig is afgerond, ontvang je nog een Jaaroverzicht.