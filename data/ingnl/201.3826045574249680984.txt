# Gedeeltelijk belastingvrij sparen - ING

Fiscaal aantrekkelijk sparen met het ING Groen Spaardeposito
Met een ING Groen Spaardeposito draag je niet alleen bij aan een betere wereld, maar profiteert je mogelijk ook van belastingvoordeel. Hieronder lees je van welke voordelen je gebruik kunt maken.

## Belasting over je vermogen

De Belastingdienst beschouwt je spaargeld als onderdeel van je vermogen. Over je vermogen in box 3 betaal je belasting. Dit heet vermogensrendementsheffing. Tot een bedrag van € 57.000 (2024) is je vermogen vrijgesteld voor het betalen van deze belasting. Over je vermogen boven de € 57.000 betaal je vermogensrendementsheffing. Voor fiscale partners geldt een gezamenlijk vrijgesteld vermogen van € 114.000 (2024).

## Extra vrijstelling bij ING Groen Spaardeposito

Het geld op een ING Groen Spaardeposito is tot een bedrag van € 71.251 (2024) vrijgesteld van vermogensrendementsheffing. Dit bedrag komt bovenop de € 57.000 die in ieder geval vrijgesteld is. Heb je een fiscaal partner? Dan geldt dit belastingvoordeel tot een bedrag van € 142.502 (2024). Staat er meer spaargeld op je ING Groen Spaardeposito, dan betaal je alleen over het bedrag boven de € 71.251 (of € 142.502) vermogensrendementsheffing.
Let op!
Voor openingen na 1 januari 2024 geldt de fiscale vrijstelling voor groen sparen/beleggen in box 3 van het belastingjaar 2025. Dit wordt verlaagd naar € 30.000 (2025) en met fiscaal partner naar € 60.000 (2025)