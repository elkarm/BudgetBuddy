# Studenten Creditcard - ING

## Veelgestelde vragen

### Hoe kan ik mijn huidige Studenten Creditcard laten omzetten in een Creditcard?

Dit gebeurt automatisch, hier hoef je niets voor te doen. Ben je klaar met studeren? Dan wordt je Studentenrekening automatisch omgezet in een Betaalrekening als onderdeel van een OranjePakket. Je Studenten Creditcard wordt omgezet in een Creditcard met hetzelfde bestedingslimiet. Omdat een Creditcard geen deel uitmaakt van een OranjePakket, betaal je hier apart voor. Je kunt je huidige creditcard gewoon blijven gebruiken. Lees hier verder over wat er wijzigt als je klaar bent met studeren.

### Mag ik als student een Studentenrekening openen?

Je kunt een ING Studentenrekening openen als je nog geen 30 bent en een voltijds mbo, hbo of wo-studie volgt. Je moet dan je DUO-lening laten bijschrijven op je ING Studentenrekening of één keer per jaar verklaren dat je nog studeert. Je nieuwe Studentenrekening open je makkelijk en snel met je mobiel. Pak je paspoort of ID-kaart erbij, download de Mobiel Bankieren App en doorloop drie simpele stappen.

### Hoe zeg ik mijn Studenten Creditcard op?

Wil je je Studenten Creditcard opzeggen? Dat kan op 2 manieren: in Mijn ING (internetbankieren), en als je geen Mijn ING hebt via 020 22 888 88.

### Wat doe ik na het overlijden van een (Studenten) Creditcard-houder?

Uitgebreide informatie over wat te doen na het overlijden van een rekeninghouder vindt u op de informatie pagina Na een overlijden .
De (Studenten) Creditcard en de eventuele extra card van de overledene beëindigen we na het melden van het overlijden. Het openstaande saldo wordt van de Betaalrekening afgeschreven bij de eerstvolgende afschrijving. Als de houder van de extra creditcard overlijdt, beëindigen we alleen de extra creditcard.