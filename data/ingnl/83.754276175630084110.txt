# Het Jaaroverzicht - Het particuliere Jaaroverzicht

## Het downloaden van het Jaaroverzicht van mijn kind

* Maak je als ouder of voogd zelf gebruik van Mijn ING of de Mobiel Bankieren App? Dan kun je het Jaaroverzicht van je kinderen ook digitaal opvragen in Mijn ING. De rekeningen die op naam staan van je kind, staan op zijn of haar Jaaroverzicht.
* Maak je als ouder of voogd nog geen gebruik van Mijn ING of de Mobiel Bankieren App? Dan krijg je het Jaaroverzicht van je kind automatisch per post thuis gestuurd in de maand februari.
* Is je kind 18 jaar geworden? De mogelijkheid om het Jaaroverzicht van je kind op te vragen in Mijn ING vervalt op het moment dat je kind 18 jaar is geworden. Je kind kan zijn of haar Jaaroverzicht zelf digitaal opvragen via zijn of haar eigen Mijn ING of Mobiel Bankieren App.

### Hoe kan ik het Jaaroverzicht van mijn kind opvragen in Mijn ING?

Op dezelfde manier zoals je ook je eigen Jaaroverzicht download:
* Klik rechtsboven op het menu bij je naam en kies voor 'Documenten'
* Op deze pagina vind je alle Jaaroverzichten, zowel van jezelf als die van je kind
* Kies voor het juiste jaartal
* Klik op de PDF en dan wordt het Jaaroverzicht gedownload

### Ik mis het Jaaroverzicht van mijn kind in Mijn ING

Dan ben je waarschijnlijk niet bij ons bekend als wettelijk vertegenwoordiger van je kind. Dit regel je makkelijk op een ING kantoor in de buurt.
Let op: op de ING-kantoren kun je alleen nog langskomen met een afspraak. Check in de locatiezoeker waar jouw dichtsbijzijnde ING-kantoor is.
Zodra een kind 18 is geworden, is het Jaaroverzicht niet meer digitaal zichtbaar in Mijn ING van de wettelijk vertegenwoordiger .
Je kind kan zijn of haar Jaaroverzicht digitaal opvragen via zijn of haar eigen Mijn ING of Mobiel Bankieren App.