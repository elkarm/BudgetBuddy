# Ouderlijke macht - ING - ouder toevoegen

## Veel gestelde vragen

### Ben je zelf nog geen klant bij ING en wil je dat ook niet worden?

Dan kan de registratie van de ouderlijke macht alleen op een ING-kantoor en niet op een -servicepunt plaatsvinden. Op ING-kantoren kun je alleen nog langskomen met een afspraak. Check in de locatiezoeker welk ING-kantoor bij jou in de buurt zit en plan een afspraak in . Voor ING-Servicepunten is geen afspraak nodig.

### Wie heeft toegang tot de rekening van je minderjarige kind?

De ouder of andere wettelijke vertegenwoordiger die een Kinder- of Jongerenrekening opent, heeft automatisch toegang tot de rekening. De 2e ouder kan toegang krijgen door zich te laten registeren als wettelijke vertegenwoordiger. De rekening is na een paar dagen (na opening) zichtbaar in je overzicht in de Mobiel Bankieren app en Mijn ING.
Zijn beide ouders bij ons bekend als wettelijke vertegenwoordiger, dan hebben zij allebei inzicht in de rekening van hun kind. Ook na een scheiding. Als de ene ouder een Kinder- of Jongerenrekening opent, dan kan de andere ouder altijd toegang tot die rekening aanvragen. ING mag bevoegde ouders namelijk niet weigeren. Een pleegouder wordt niet gezien als een wettelijke vertegenwoordiger / bevoegd ouder.

### Waarom krijg ik de rekening van mijn kind(eren) te zien?

Zijn beide ouders bij ons bekend als wettelijke vertegenwoordiger, dan hebben zij allebei inzicht in de rekening van hun kind. Soms blijkt uit een controle van onze systemen dat je als ouder nog geen inzage hebt. Dan regelen we dit alsnog voor je. De rekening(en) zetten we dan in het overzicht van je app of op Mijn ING.

### Ik heb een melding gekregen, maar zie nog steeds de rekening van mijn kind niet. Wat moet ik doen?

Zie je de rekening van je kind(eren) na vijf dagen, na opening, nog steeds niet in Mijn ING? Neem dan contact met ons op. Dan regelen we dit alsnog voor je.