# GeldTerugService creditcard - ING

Voor verkeerde afschrijving of levering Heb je betaald met je creditcard en is er iets misgegaan? Met de GeldTerugService heb je meer kans om je geld terug te krijgen.
GeldTerugService starten

### Wanneer geldt de GeldTerugService?

Probeer altijd eerst tot een oplossing met de verkoper te komen. Kom je er samen niet uit, of is de verkoper onbereikbaar? Dan kun je gebruik maken van de GeldTerugService.
De GeldTerugService is te gebruiken als:
* een onterecht bedrag is afgeschreven van je Creditcard of Platinumcard.
* je 30 dagen na de betaling je aankoop nog niet hebt ontvangen.
* het bestelde product verkeerd geleverd of nep is.
* de verkoper een bedrag zou terugstorten, maar dit na 15 dagen nog niet is gebeurd.
* je geen of te weinig geld hebt gekregen bij een opname bij een geldautomaat.
* je onbewust een abonnement bent aangegaan en er worden bedragen van je creditcard afgeschreven.

### De GeldTerugService geldt niet als...

* je aankopen met je creditcard verloren, gestolen of beschadigd zijn geraakt. Hiervoor maak je gebruik van de Aankoopverzekering. Is er iets met je aankoop gebeurd, dan kan je dit melden bij onze klantenservice via 020 22 888 88.
* je ontevreden bent over een geleverde dienst.
* het een storting op een beleggingsaccount (ook cryptovaluta) betreft.
* je een donatie hebt gedaan via een crowdfundingplatform.
* je niet direct aan de verkoper hebt betaald, maar bijvoorbeeld via Western Union of PayPal.