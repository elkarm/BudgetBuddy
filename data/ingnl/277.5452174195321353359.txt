# Curatele - ING

## Ik sta nu onder curatele, wat nu?

Als een kantonrechter curatele heeft uitgesproken over jouw (toekomstige) goederen, betekent dit dat je niet langer handelingsbekwaam bent. Zodra de curatele door de rechtbank in de Staatscourant gepubliceerd wordt, kan dit invloed hebben op je ING-producten. In welke mate dit invloed heeft hangt af van je curator. Je curator geeft namelijk bij ING aan hoe hij je producten namens jou wil beheren en ING voert dit uit. Zo bepaalt de curator bijvoorbeeld bij welke rekening je een Betaalpas mag hebben en of je gebruik mag maken van Mijn ING (internetbankieren).
Je curator is voor ING nu de contactpersoon voor jouw ING-producten. In het algemeen betekent dit dat wij geen verzoeken mogen verwerken die jij doet en dat wij jou in veel gevallen ook geen informatie mogen verstrekken. Neem daarom altijd eerst contact op met je curator als je ergens vragen over hebt.
Geeft je curator aan dat je voor een bepaalde handeling naar een ING-kantoor of - Servicepunt moet gaan? Op ING-kantoren kun je alleen nog langskomen met een afspraak. Check in de locatiezoeker welk ING-kantoor bij jou in de buurt zit en plan een afspraak in . Voor ING-Servicepunten is geen afspraak nodig.
Is je Betaalpas gestolen/vermist is? Neem dan altijd direct contact op met onze Alarmlijn (020 22 888 00), om schade te voorkomen.