# Creditcard rekeningoverzicht in Mijn ING en de Mobiel Bankieren App - ING

Waar vind ik mijn creditcard rekeningoverzicht terug?
Je actuele creditcard rekeningoverzicht staat in de Mobiel Bankieren App en in Mijn ING. Op deze pagina lees je waar je precies moet kijken.

### Creditcard gekoppeld aan een persoonlijke rekening

Heb je een eigen creditcard die is gekoppeld aan je persoonlijke rekening? Dan vind je je creditcard rekeningoverzicht altijd terug in je productoverzicht in de Mobiel Bankieren App en in Mijn ING. Het creditcard rekeningoverzicht staat onder je betaal- en spaarrekeningen. Hier staat je saldo en kan je ook direct alle reserveringen en afschrijvingen van de creditcard terugvinden.
Heb je een extra creditcard die niet is gekoppeld aan een gezamenlijke rekening maar aan de persoonlijke rekening van de hoofdkaarthouder? Dan vind je het creditcard rekeningoverzicht terug onder 'Andere rekeningen'. In dit overzicht staan alleen de uitgaven die met deze extra creditcard zijn gedaan inclusief het actuele beschikbare saldo. Houd er rekening mee dat je alleen het creditcard rekeningoverzicht ziet van de persoon die is ingelogd in de Mobiel Bankieren App of Mijn ING

### Creditcard bij een gezamenlijke rekening

Een creditcard staat altijd op 1 naam. Ook als de creditcard aan een gezamenlijke rekening is gekoppeld. Sinds 28 juli 2020 zie je in de Mobiel Bankieren App en in Mijn ING alleen de creditcard die op jouw naam staat.
Heb je een extra creditcard die gekoppeld is aan een gezamenlijke rekening? Dan vind je het creditcard rekeningoverzicht terug onder 'Andere rekeningen'. In dit overzicht staan alleen de uitgaven die met deze extra creditcard zijn gedaan inclusief het actuele beschikbare saldo. Houd er rekening mee dat je alleen het creditcard rekeningoverzicht ziet van de persoon die is ingelogd in de Mobiel Bankieren App of Mijn ING. Bij een gezamenlijke rekening, is de maandelijkse afschrijving inzichtelijk voor beide rekeninghouders. De transacties die met de creditcard zijn gedaan, zijn alleen zichtbaar voor de creditcardhouder en niet zichtbaar voor de andere rekeninghouder.