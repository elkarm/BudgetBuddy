# Curatele - ING

## Klantenservice

### Wat is een Leefgeldrekening?

Een Leefgeldrekening is een Betaalrekening (onderdeel van het Oranje Pakket) waartoe de rechthebbende zelf toegang heeft. Deze rekening kan gebruikt worden voor het doen van boodschappen, etc. Er wordt standaard een Betaalpas en Saldolijn Informatie verstrekt. Als bewindvoerder bepaal je of de rechthebbende ook gebruik mag maken van Mijn ING (internetbankieren).

### Wat is een Beheerrekening?

Een Beheerrekening is een Betaalrekening (onderdeel van het Oranje Pakket) waartoe de rechthebbende zelf geen toegang heeft. Deze rekening wordt door jou als bewindvoerder gebruikt voor het beheren van het geld. Vanaf de Beheerrekening maak je periodiek een bedrag over naar de Leefgeldrekening.

### Wat is Saldolijn Informatie?

Met Saldolijn Informatie kan de rechthebbende op elk gewenst moment eenvoudig het saldo van zijn rekening opvragen. Zo weet hij direct hoeveel hij nog kan uitgeven. Met Saldolijn Informatie is het alleen mogelijk om (transactie)informatie op te vragen. Om ook betalingen te kunnen doen met de Saldolijn moet er ‘Saldolijn met Betaalfunctie’ aangevraagd worden. Kijk hier voor meer informatie over Saldolijn.

### Wat is 'fiscaal inwonerschap en inkomstenbron'?

Als bank zijn we wettelijk verplicht om na te gaan of onze klanten fiscaal inwoner zijn van een ander land dan Nederland en dus mogelijk belastingplichtig zijn in het buitenland. Aan iedereen die klant van ons wordt vragen we daarom de fiscale woonplaats door te geven. Als bewindvoerder moet je dat namens de rechthebbende doorgeven.
Net als andere banken moeten wij volgens de Wet op het financieel toezicht en de Wet ter voorkoming van witwassen en financieren van terrorisme (Wwft) nagaan of we geen zaken doen met klanten die niet integer zijn. Wij mogen niet betrokken raken bij handelingen die tegen de wet ingaan, zoals het witwassen van geld of de financiering van terrorisme. Aan iedereen die klant van ons wordt stellen we daarom bepaalde vragen. Als bewindvoerder moet je die namens de rechthebbende beantwoorden.