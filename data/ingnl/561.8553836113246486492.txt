# Check je creditcard limiet - ING - Check op de limiet van je creditcard

### Hoe kom ik aan een kopie van mijn pensioenoverzicht?

Je kan dit document downloaden van mijnpensioenoverzicht.nl. Een document van een individuele aanbieder kunnen we helaas niet verwerken. Hieronder leggen wij uit welke stappen je moet doorlopen om het pensioenoverzicht te downloaden:
* Ga naar mijnpensioenoverzicht.nl;
* Klik op ‘’Bekijk mijn pensioenoverzicht’’ en log in met uw DigiD;
* Ga akkoord met de gebruiksvoorwaarden en klik op ‘’Haal mijn gegevens op’’;
* Beantwoord de vragen over jouw levenssituatie (verplicht) en jouw netto inkomen (niet verplicht) en klik op ‘’Bekijk mijn pensioenoverzicht’’;
* Klik op ‘’Uw pensioen’’;
* Klik rechtsboven in het scherm op de blauwe balk met ‘’Download uw pensioenoverzicht’’;
* Download je pensioenoverzicht als PDF en sla deze op op jouw computer.

### Waarom doet ING deze tussentijdse check?

Als er een verandering is in je financiële situatie dan ben je verplicht dit aan ons door te geven. Aan deze voorwaarde wordt niet altijd voldaan. ING controleert nu zelf wat de financiële situatie is van klanten om te voorkomen dat ze in financiële problemen raken door creditcard uitgaven.

### Welke informatie over mijn woonsituatie moet ik aanleveren?

Om een volledig beeld te krijgen van je financiële situatie, vragen wij je om aan te geven of je een eigen woning of een huurwoning hebt. Ook als je inwonend bent of een hypotheekvrije eigen woning hebt, horen wij dat graag. Je kan deze informatie opnemen in je e-mail met de gegevens die je naar ons verstuurt.

### Moet ik ook informatie van de creditcardhouder aanleveren die gebruik maakt van de extra creditcard?

Nee, wij hebben alleen het beeld van jouw financiële situatie nodig, omdat je hoofdaansprakelijk bent voor beide creditcards.