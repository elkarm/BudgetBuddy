# Digitaal bankieren voor je kind met de app en Mijn ING

## Hou het veilig

Beveilig de app met een code van 5 cijfers. Bedenk er samen een die makkelijk te onthouden is. Leg uit dat de code net zo geheim is als een pincode. Schrijf ‘m nergens op, dan kan niemand bij het geld. Ook niet als de mobiel kwijt is of gestolen. Het is slim om óók de mobiel te beveiligen, bijvoorbeeld met face id.

## Blijf op de achtergrond meekijken

Via je eigen app en Mijn ING kun je op de achtergrond meekijken op de rekening van je kind, tot je kind 18 is. Je kind ziet jóuw rekening(en) uiteraard niet. Wist je dat ook jij meldingen kunt ontvangen wanneer er iets op de rekening van je kind gebeurt? Kies in je eigen app service> je app instellen > pushnotificaties.