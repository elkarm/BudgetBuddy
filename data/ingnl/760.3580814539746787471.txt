# Creditcard - ING - ING Creditcard

## Gebruik Creditcard

In de winkel werkt een creditcard hetzelfde als je Betaalpas. Je kunt kleine bedragen eenvoudig en snel contactloos betalen. En bij grotere bedragen of als je je limiet hebt bereikt moet je een betaling goedkeuren met je pincode. Wel zo veilig.
Voor online aankopen gebruik je het creditcardnummer en de Card Validation Code (CVC). En steeds vaker is de betaling pas geslaagd als je de betaling ook bevestigd hebt met de mobiel bankieren app of via de ING scanner. Zo weten we dat jij de opdrachtgever bent van de betaling.
Je creditcardbetalingen worden in één keer maandelijks afgeschreven van je Betaalrekening, dan betaal je geen rente over je creditcardbetalingen. Zorg wel voor voldoende saldo op je Betaalrekening op het moment van afschrijven. Dat voorkomt roodstand waarover wel rente wordt gerekend.

### Krijg je een BKR-registratie met een Creditcard?

Nee, wij schrijven je openstaande creditcard bedrag iedere maand volledig af van je Betaalrekening. Je Creditcard staat dan niet als lening bij BKR geregistreerd. Je betaalt dan ook geen rente over je creditcardbetalingen. Voorkom roodstand en zorg op het moment van afschrijven voor voldoende saldo.
Alles over BKR

### Bij misbruik vergoeden we je kosten

Wij vergoeden de schade die je lijdt door misbruik van je Creditcard bij fraude, verlies of diefstal volledig als er geen sprake is van fraude, opzet en grove nalatigheid van jouw kant. Én als je de fraude, het verlies of de diefstal direct na ontdekking bij ons meldt en vervolgens aangifte doet bij de politie. Wij vergoeden ook de schade over de periode vóórdat je het misbruik, verlies of diefstal bij ons hebt gemeld.
* Vergelijk betaaldiensten
* Voorwaarden Creditcard en Platinumcard 2023

## Apple Pay

Heb je een iPhone, iPad, Apple Watch of Mac? Dan kan je ook met je creditcard via Apple Pay betalen. Zo reken je soepel af in de winkel, of online! Kijk hier hoe je Apple Pay op je creditcard activeert.
Apple Pay voor de creditcard