# Inloggen met je mobiele pincode - ING

De mobiele pincode voor je Mobiel Bankieren App kies je zelf.
Hiermee heb jij alleen toegang tot je geldzaken. Je gebruikt deze pincode om in te loggen in je app en voor het bevestigen van betaalopdrachten.

## Wat is een mobiele pincode?

Een mobiele pincode is een code van 5 cijfers die je gebruikt om in te loggen in jouw app. Het is een pincode die je zelf verzint. Je stelt hem in als je de app activeert op je smartphone of tablet. En gebruikt deze daarna iedere keer dat je inlogt in de app. Ook bevestig je je betalingen die je doet in de app met deze pincode.
Mobiele pincode opnieuw aanvragen of wijzigen?

## Waar moet een mobiele pincode aan voldoen?

### Een mobiele pincode is een code van 5 cijfers.

Zorg ervoor dat deze code niet te makkelijk te raden is door anderen. We geven je een aantal tips.
1. Zorg ervoor dat de getallen die je kiest niet op- op aflopend zijn. Dus bijvoorbeeld niet 12345 of 54321.
2. Kies niet vijf keer hetzelfde getal. Dus bijvoorbeeld niet 00000 of 77777.
3. We raden je aan geen voor de hand liggend wachtwoord te kiezen, zoals je geboortedatum, postcode of een deel van je telefoonnummer.

## Inloggen met gezichtsherkenning of vingerafdruk

Heeft jouw smartphone of tablet een vingerafdruksensor of gezichtsherkenning? Dan kun je er ook voor kiezen om in te loggen met je vingerafdruk of je gezichtsscan. Je hoeft dan geen mobiele pincode meer in te toetsen. Onthoud je mobiele pincode wel altijd goed. Deze heb je nodig als je vingerafdruk of gezichtsherkenning even niet werkt.
Meer over inloggen met gezichtsherkenning of vingerafdruk