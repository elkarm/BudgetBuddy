# Check je creditcard limiet - ING - Check op de limiet van je creditcard

### Ik heb geen e-mail. Kan ik de gegevens ook per post sturen?

Dat kan, maar als je de informatie mailt, kunnen we je gegevens makkelijker verwerken en kunnen we ook sneller contact met je opnemen als we nog informatie missen.
Stuur je gegevens (zonder postzegel) naar: ING Financieel Fit Creditcards
Antwoordnummer 40700
8900 TE Leeuwarden
Let op: Stuur je de gegevens per post? Dan vragen wij je het contractnummer van je creditcard op alle documenten te vermelden. Dit contractnummer (2100-XXXX-XXXX) vind je in de brief of in het inbox bericht die je hebt ontvangen.

### Waarom zou de limiet van mijn creditcard na het ingaan van mijn AOW niet meer bij mij passen?

Er is een kans dat je inkomen verandert na het ingaan van je AOW en eventueel je pensioen. Dan ben je misschien niet meer in staat om de uitgaven van je creditcard terug te betalen.

### Kan ik mijn creditcard op elk moment aanpassen naar een lagere limiet of kan ik mijn gespreid betalen opheffen?

Ja, dat kan. Op ing.nl/creditcard kan je lezen welke mogelijkheden er zijn en wat bij jouw financiële situatie past.

### Ben ik verplicht om de gevraagde informatie aan te leveren?

Ja, dat is verplicht. Daarnaast is het in je eigen belang om veranderingen in jouw financiële situatie aan ons door te geven. Indien je dit niet doet mogen wij je Creditcard blokkeren.

### Hoe kan ik voorkomen dat mijn creditcard geblokkeerd wordt?

Door ons de gevraagde informatie over je inkomen, (pensioen) en (woonlasten) op te sturen, kunnen wij dit zo snel als mogelijk voor je beoordelen. Er zijn ook situaties waarbij je niet kunt voorkomen dat je kaart wordt geblokkeerd. Bijvoorbeeld als je inkomen na aftrek van kosten onvoldoende is om je creditcard schuld terug te betalen.