# Bescherming van je geld - ING

## ING Groenbank gaat samen met ING Bank

Per 1 juli 2024 is ING Groenbank N.V. als juridische entiteit opgehouden te bestaan. ING Groenbank N.V. is nu onderdeel geworden van ING Bank N.V., waardoor spaartegoeden bij ING Groenbank N.V. over zijn gegaan naar ING Bank N.V. Tegoeden die overgaan naar ING Bank N.V. vallen dan onder de bescherming van de Nederlandse Depositogarantie van ING Bank N.V. De Nederlandse Depositogarantie beschermt tegoeden bij ING Bank N.V. tot maximaal € 100.000 per persoon. De fiscale aspecten van het Groen Spaardeposito en Voorwaarden ING Groen Spaardeposito veranderen niet als ING Groenbank als juridische entiteit ophoudt te bestaan, behalve dat voortaan ING Bank N.V. zal worden vermeld als beheerder van de tegoeden.
In aanmerking komende deposito’s kunnen indien wenselijk tot 1 september 2024, boven € 100.000 kosteloos opgenomen worden.

## Extra bescherming bij aankoop of verkoop van een eigen huis

Koop je een eigen woning of hebt je een eigen woning verkocht? Dan heb je als particulier gedurende drie maanden aanvullende bescherming voor het geld dat samenhangt met de aankoop of verkoop. De aanvullende bescherming is gekoppeld aan het bedrag van de (ver)koopovereenkomst en bedraagt maximaal € 500.000. Deze bescherming komt bovenop de € 100.000 die standaard is beschermd. Kijk op www.depositogarantie.nl voor meer informatie over deze aanvullende bescherming.