# Europese Overschrijving - ING

Met een Europese Overschrijving maak je kosteloos geld in euro over naar een bankrekening binnen Nederland of naar een ander SEPA land.

## Geld overmaken: 4 manieren

1. **Mobiel Bankieren App**
Log in op de ING Mobiel Bankieren App. Druk op de knop 'Overschrijven'. In het scherm dat volgt vul je de gegevens in.
2. **Mijn ING**
Log in op Mijn ING. Wanneer je bent ingelogd, klik je linksbovenin in het scherm op de knop ‘overschrijven’. In het scherm dat volgt, vul je de gegevens in.
3. **Saldolijn**
Bel de Saldolijn en volg de instructies. Geld overmaken met de Saldolijn kan naar een beperkt aantal banken, met name binnen Nederland, en alleen indien je de Saldolijn met betaalfunctie hebt aangevraagd.
4. **Europese Overschrijvingskaart**
Met een Europese Overschrijvingskaart kan je binnen Europa geld (euro’s) overmaken. Je kunt overschrijvingskaarten telefonisch aanvragen.

## Geld overmaken van en naar je eigen spaarrekening

Je kunt met de overschrijvingskaarten geld overmaken van en naar je eigen spaarrekening. Zo vul je de kaart in:
* Vul het bedrag in dat je wilt inleggen of opnemen van of naar je spaarrekening bij ING
* Zet een streep in het veld "IBAN ontvanger" (hier hoeft er dus niks ingevuld te worden)
* Geef in het veld "Naam ontvanger" aan van welke rekening je geld wilt overmaken. Bijvoorbeeld "Van Betaalrekening" of "Van Oranje Spaarrekening"
* Geef in het veld "Omschrijving/Betalingskenmerk" aan naar welke rekening je geld wilt overmaken. Bijvoorbeeld "Naar Oranje Spaarrekening" of "Naar Betaalrekening"
Onderteken de kaart en stuur deze op in de bijbehorende verzendenvelop.
Let op! Overschrijven van en naar een Oranje Spaarrekening kan alleen maar als er maar één spaardoel is.