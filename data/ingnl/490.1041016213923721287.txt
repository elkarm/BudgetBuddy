# Testamentair Bewind - ING

### Hoe meld ik een legaat onder bewind aan?

Je kunt het formulier ‘Testamentair bewind aanmelden’ ook gebruiken voor het registreren van een legaat onder bewind. Graag ontvangen wij naast bovengenoemde documenten een aanvullende verklaring van de notaris waarin de legatarissen worden vermeld.
Testamentair bewind aanmelden

### Hoe meld ik het overlijden van de erflater bij ING?

Je kunt het overlijden van de erflater melden bij onze Servicedesk Nabestaanden .

### Identificatie

Als de testamentair bewindvoerder en/of erfgenaam/erfgenamen nog niet bekend zijn bij ING, dient er identificatie plaats te vinden op een ING-kantoor. Dit geldt ook voor minderjarige erfgenamen.
**Testamentair bewindvoerder is ouder/voogd**
Als de testamentair bewindvoerder ouder/voogd is van de minderjarige erfgenaam, wordt deze erfgenaam via de ouder geïdentificeerd. De erfgenaam moet zich, uiterlijk voordat hij/zij 18 jaar wordt, laten identificeren op een ING-kantoor.
**Testamentair bewindvoerder is een derde**
Als de testamentair bewindvoerder niet de ouder/voogd is van de minderjarige erfgenaam, moet deze erfgenaam zelf geïdentificeerd worden. Dit kan gedaan worden aan de hand van een eigen identiteitsbewijs of een uittreksel Basis Registratie Personen. Dit uittreksel moet in ieder geval bevatten: de geslachtsnaam, de voornamen, de geboortedatum, het adres en de woonplaats, BSN en met gezag belaste ouders. Een dergelijk uittreksel kan alleen door een ouder/voogd aangevraagd worden. De erfgenaam moet zich, uiterlijk voordat hij/zij 18 jaar wordt, laten identificeren op een ING-kantoor.
**Let op:** op ING-kantoren kun je alleen nog langskomen met een afspraak. Check in de locatiezoeker welk ING-kantoor bij jou in de buurt zit en plan een afspraak in .