# De Vergoedingenstaat - ING

## Informatiedocumenten

Omdat we ook nieuwe klanten inzicht willen geven in kosten rondom Betaalrekeningen, hebben we 5 ‘Informatiedocumenten’ gemaakt. In deze documenten staat een overzicht van de tarieven voor de 15 meest voorkomende diensten die aan een betaalrekening zijn verbonden. Er zijn 5 verschillende informatiedocumenten : voor het OranjePakket, het OranjePakket met korting, de Studentenrekening, de Jongerenrekening en voor de Kinderrekening.

## Gebruik

De Vergoedingenstaat is puur bedoeld als service, je hoeft er dus niets mee te doen. Maar je kunt ‘m wel gebruiken om meer inzicht te krijgen. Je vindt namelijk in 1 keer alle kosten terug die het afgelopen jaar in rekening zijn gebracht, ook kosten die je eerder misschien niet scherp had. Handig dus om je uitgaven eens goed te checken. En je ziet ook meteen welke producten en diensten deel uitmaken van je betaalpakket.

## Inhoud Vergoedingenstaat

Op de eerste bladzijde zie je altijd het bedrag terug dat je in totaal aan kosten hebt betaald. Eronder staan eventueel de rente die je hebt betaald voor rood staan en de rente die je op een Kinderrekening hebt ontvangen. Met de kostenchecker kun je alle bedragen uit de Vergoedingenstaat vergelijken met de bedragen op je afschriften, in Mijn ING en de Mobiel Bankieren App.

## Wanneer ontvangen?

We versturen de Vergoedingenstaat in het voorjaar. Ontvang je berichten van ons via Mijn ING en de app? Dan krijg je de Vergoedingenstaat via Mijn ING. Als je papieren afschriften ontvangt, ontvang je de Vergoedingenstaat bij je betaalafschrift.