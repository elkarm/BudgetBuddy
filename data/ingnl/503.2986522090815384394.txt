# Samen bankieren - ING

Met allebei je eigen inlogcodes Iedere rekeninghouder heeft een eigen Mijn ING account met gebruikersnaam en wachtwoord nodig. Ook als je een rekening met iemand deelt.

## Waarom?

De inlogcodes voor Mijn ING zijn persoonsgebonden, dus alleen van jou. Deel ze nooit met iemand anders. Je kunt het vergelijken met je DigiD. Je DigiD is strikt persoonlijk; die deel je ook niet met je partner. En een betaalpas heb je ook allebei zelf, ook al is het van dezelfde rekening.
Zorg ervoor – juist ook bij een gezamenlijke rekening - dat jullie allebei je eigen inlogcodes voor Mijn ING en een werkende app hebben. Dan kunnen jullie altijd onafhankelijk van elkaar alle bankzaken regelen.
Eigen inlogcodes zijn veilig én handig. Wil je iets aanvragen of aanpassen voor jouw eigen Betaalpas of Creditcard? Dan kan dat alleen op je eigen Mijn ING account, met je eigen inlogcodes. Dat geldt ook voor andere zaken, zoals adreswijziging of producten aanvragen.

## Gelijk regelen

Heb je samen met iemand anders een rekening - een zogenaamde en/of Betaalrekening? Dan hebben jullie ook allebei een eigen Mijn ING account met gebruikersnaam en wachtwoord nodig. En omdat je het inloggen en bevestigen van opdrachten op Mijn ING moet bevestigen op de Mobiel Bankieren App, hebben jullie ook beiden die app op je eigen mobiel of tablet nodig.
Heb je nog geen gezamenlijke rekening, maar wil je deze wel? Klik hier voor meer informatie.
* Eigen inlogcodes voor Mijn ING aanvragen
* Hulp bij activeren van de mobiel bankieren app op je telefoon / tablet
* Tips voor het beschermen van de codes