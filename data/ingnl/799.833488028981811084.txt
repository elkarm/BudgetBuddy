# Met al jouw bankzaken overstappen naar ING? - ING - Overstappen naar ING?

## Veelgestelde vragen

### Wat gebeurt er met mijn oude rekening als ik ga overstappen?

**ING is je oude bank**
Met het aanvragen van de Overstapservice wordt je oude rekening niet automatisch opgeheven. Wij blijven alle kosten met betrekking tot je betaalrekening incasseren. Stel dat je je Betaalrekening wilt opheffen, dan kan dat vanaf **de eerste werkdag** nadat de Overstapservice naar je nieuwe bank is ingegaan. Je kunt dit op 2 manieren doen: via Mijn ING (internetbankieren) of op een ING-kantoor. Het is niet nodig de Overstapservice voortijdig te beëindigen.
**ING is je nieuwe bank**
Met het aanvragen van de Overstapservice wordt je oude rekening niet automatisch opgeheven. Als je je rekening bij je oude bank wilt opzeggen, neem dan contact op met je oude bank. Het is niet nodig de Overstapservice voortijdig te beëindigen.

### Wordt mijn spaarrekening automatisch omgezet bij de Overstapservice?

De Overstapservice geldt alleen voor betaalrekeningen. Als je jouw spaarrekening naar de ING wilt omzetten, dan kun je jouw geld van de oude spaarrekening overboeken naar jouw ING Betaalrekening. Je kunt vervolgens een spaarrekening openen bij de ING en automatische spaaropdrachten instellen.

### Wat wordt er doorgeleid naar mijn nieuwe rekening met de Overstapservice?

* Incasso’s van Nederlandse bedrijven vanaf 5 dagen na de ingangsdatum van de Overstapservice. Bedrijven worden geïnformeerd over het nieuwe rekeningnummer.
* Periodieke of eenmalige overboekingen naar de oude rekening (bijv. salaris of toeslagen).
* Transacties vanaf een buitenlandse rekening naar de oude rekening.
Na 13 maanden worden de boekingen niet meer doorgeleid. Informeer daarom tijdig personen en instanties waarvan u geld ontvangt, over uw nieuwe rekeningnummer.