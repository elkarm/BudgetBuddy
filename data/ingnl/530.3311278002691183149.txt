# Hoe lees ik mijn creditcard afschrijvingen? - ING

## Verkeerde afschrijving op je creditcard

Heb je betaald met je creditcard en is er iets misgegaan? Is er bijvoorbeeld een onterecht bedrag afgeschreven, of is je aankoop niet geleverd? Met de GeldTerugService heb je meer kans om je geld terug te krijgen.
Het is **niet** mogelijk om een reservering terug te vragen via de GeldTerugService, de betaling is namelijk nog niet volledig verwerkt.

### Fraude op je creditcard?

Vermoed je dat er sprake is van fraude? Meld dit direct via de Alarmlijn. Wij kunnen je dan het beste helpen en eventuele verdere schade voorkomen. Je hoeft in dat geval niet via de GeldTerugService het bedrag terug te vragen. Je kunt fraude 24 uur per dag, 7 dagen per week melden via 020 22 888 00.

### Kan ik een creditcard reservering terugboeken?

Nee, alleen het bedrijf kan een gereserveerd bedrag terugboeken. Dit kan bijvoorbeeld bij een geannuleerde reservering van een hotel of bij een borg voor een auto. Het kan tot 21 dagen duren voordat een creditcard reservering is verwerkt of verdwenen van je overzicht. Om een gereserveerd bedrag eerder in te laten trekken kun je hiervoor contact opnemen met het bedrijf aan wie de betaling is verricht.

### Ik zie niet dezelfde transacties als mijn partner

Als je een extra creditcard hebt kun je alleen de transacties zien die met deze creditcard zijn uitgevoerd. Op deze pagina vertellen we je hier meer over.