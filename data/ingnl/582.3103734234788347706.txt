# Ouderlijke macht - ING - ouder toevoegen

## Veel gestelde vragen

### Ik ben gescheiden, ziet mijn ex-partner de rekening van mijn kind nu ook?

Ook na een scheiding zijn beide ouders beschikkingsbevoegd voor het kind. Mocht de ex-partner ooit bekend zijn geweest bij ING als de wettelijke vertegenwoordiger van het kind, dan heeft deze ook toegang en inzage tot de rekening van het kind.
Het scheiden heeft niet direct impact op de beschikkingsbevoegdheid van een ouder, ten aanzien van kinderen, behalve als deze uit het ouderlijk gezag is gezet door een rechtbank. Volg in dit laatste geval de stappen op uit onderstaande vraag ‘Mijn ex-partner is uit het ouderlijk gezag gezet. Wat moet ik doen?’.

### Kan ik bezwaar maken dat mijn ex-partner toegang krijgt tot de rekening(en) van ons kind?

Als geen van de ouders uit het ouderlijk gezag is gezet, dan blijven beide ouders beschikkingsbevoegd voor het kind en blijft ING beide ouders inzage en toegang geven tot de rekening van het kind. Indien een ouder uit het ouderlijk gezag is gezet, volg dan de stappen uit onderstaande vraag ‘Mijn ex-partner is uit het ouderlijk gezag gezet. Wat moet ik doen?’.
Indien je je zorgen maakt over misbruik van de rekening van het kind door je ex-partner, dan kun je bezwaar maken. Dit gebeurt op grond van artikel 12 in de Productvoorwaarden Kinderrekening en Jongerenrekening, ‘De Kinderrekening of Jongerenrekening blokkeren’). De rekening van het kind zal dan worden geblokkeerd. Niemand kan dan nog zonder toestemming van beide ouder bij het geld van deze Kinderrekening of Jongerenrekening, ook het kind niet. Binnen zes maanden dient tussen de ouders dan bepaald te zijn wie van hen mag beslissen. Indien dit niet gebeurt, blijft de Kinderrekening of Jongerenrekening geblokkeerd totdat het kind 18 jaar wordt.