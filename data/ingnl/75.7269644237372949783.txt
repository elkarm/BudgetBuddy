# Gezamenlijke rekening openen: En/of betaalrekening - ING

## Veelgestelde vragen

### Wat is een En/of rekening?

Met een En/of rekening regel je jullie geldzaken vanaf één rekening. Jullie kunnen allebei betalen voor gezamenlijk uitgaven en een spaarrekening openen voor jullie toekomst. Een En/of rekening is onderdeel van een Oranjepakket of Oranjepakket met Korting.

### Wat is het verschil tussen iemand als rekeninghouder toevoegen of machtigen op een betaalrekening?

Liever iemand toegang geven tot een ING betaalrekening? Dan zijn er twee opties: Je kunt op jouw Betaalrekening een persoon toevoegen als tweede rekeninghouder waardoor het een En/of Betaalrekening wordt. Een andere mogelijkheid om iemand anders toegang en (gedeeltelijk) beheer te geven over jouw rekening is het machtigen. Lees hier meer.

### Hoeveel rekeningen mag je hebben bij ING?

Je kunt maximaal 3 Betaalrekeningen op je eigen naam openen. Dus heb je al een Betaalrekening? Dan kan je er nog 2 extra openen. Bijvoorbeeld één extra op je eigen naam en één met een mederekeninghouder.

### Het lukt me niet om met mijn partner een En/of rekening te openen. Ik kan de mederekeninghouder niet vinden.

Voer de achternaam van je partner in zoals die op de Betaalpas staat. Je kunt (als je partner naast je zit) ook de QR-code gebruiken. Lukt het dan nog steeds niet? Neem dan contact op met Klantenservice en vraag om een medewerker.

### Welk pakket moeten we kiezen als ik papieren afschriften wil ontvangen?

Bij beide OranjePakketten heb je altijd en makkelijk inzicht over je bankzaken met de ING Mobiel Bankieren app of met Mijn ING.
Gebruik je toch graag papieren middelen zoals afschriften, overschrijvingskaarten en verzendenveloppen? Dat kan met het OranjePakket. Je betaalt hier dan wel apart voor. Met een OranjePakket met korting is het niet mogelijk om papieren middelen te gebruiken. De extra kosten vind je in het kostenoverzicht.
Kostenoverzicht