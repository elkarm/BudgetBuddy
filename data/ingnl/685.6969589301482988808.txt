# Geld storten op je eigen rekening - ING

Heb je contant geld ontvangen en heb je dit niet direct nodig?
Dan kun je het geld eenvoudig storten op je eigen Betaalrekening via een stortautomaat van Geldmaat. Je kunt alle eurobiljetten via een stortautomaat van Geldmaat storten. Van € 5,00 tot € 500,00. Dat is wel zo veilig en gemakkelijk.

### Waar vind ik de dichtstbijzijnde geldautomaat?

Klanten van ING kunnen contant geld opnemen bij alle geldautomaten en storten bij alle stortautomaten van Geldmaat.
Opnemen van contant geld doe je met je Betaalpas en pincode. Je kunt meerdere transacties doen, totdat je je limiet hebt bereikt. Na het wijzigen van je betaalpaslimiet, kun je ook hogere bedragen dan € 500 opnemen.
Storten van contant geld doe je ook met je pas en pincode.
In de locatiewijzer van Geldmaat, vind je eenvoudig een geschikte automaat bij jou in de buurt.
Vind de dichtstbijzijnde geldautomaat

### Wat zijn de openingstijden van de geldautomaten?

Alle geldautomaten van Geldmaat zijn tussen 7 uur 's ochtend en 23 uur 's avonds geopend, na 23 uur worden alle automaten uitgeschakeld. De beveiligingsvoorzieningen in geldautomaten blijven onverminderd ingeschakeld.
Hoewel dit voor sommigen hinderlijk kan zijn, staat de veiligheid voorop.