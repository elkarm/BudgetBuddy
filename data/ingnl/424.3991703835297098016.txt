# Verlies of diefstal van je Betaalpas - ING

## Emergency Cash

### Wat is Emergency Cash?

Stel, je bent in het buitenland en je Betaalpas is kwijt of gestolen. Als klant van de ING kun je binnen enkele minuten toch geld opnemen van je Betaalrekening. In het kort betekent dit:
* Geld opnemen bij verlies of diefstal Betaalpas in het buitenland
* 24 uur per dag bereikbaar op +31 (0) 20 22 888 00
* Per noodgeval opnemen tot maximaal â‚¬ 2.000 (als het saldo toereikend is)
* Gratis als je in het bezit bent van een Betaalrekening bij ING
**Zo werkt het**
Wil je gebruikmaken van Emergency Cash? Dit gaat als volgt:
1. **Melden**
Je belt de alarmlijn op +31 (0) 20 22 888 00. Je geeft je rekeningnummer, het gewenste bedrag, land en plaats van bestemming door.
2. **Controle**
Je beantwoordt enkele controlevragen in verband met de veiligheid van de transactie.
3. **Terugbellen**
Je wordt teruggebeld en hoort bij welk (dichtstbijzijnde) ophaalpunt je het geld kunt ophalen.
4. **Betaling**
Het bedrag van de transactie wordt automatisch van het saldo van je Betaalrekening afgetrokken. Je vindt de transactiegegevens terug op je bij- en afschrijvingen.
**Belangrijk om te weten**
Emergency Cash is alleen mogelijk wanneer je geen alternatieve betaalmiddelen hebt, zoals bij verlies en diefstal. Je komt dus alleen voor Emergency Cash in aanmerking als je Betaalpas is geblokkeerd. Je kunt niet in alle landen Emergency Cash krijgen. Voor sommige landen gelden afwijkende limieten en/of aanvullende regels. Wil je graag weten in welk land je Emergency Cash kunt krijgen? Bel dan de Alarmlijn op +31 20 22 888 00.