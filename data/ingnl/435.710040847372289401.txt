# Wijzigingen per 1 maart 2024 - ING

## Vragen en antwoorden

### M.b.t. het stoppen van papieren afschriften

**1. Ik wil mijn digitale afschriften op papier printen. Hoe regel ik dat?**
Je kiest eerst in de app of Mijn ING de gewenste periode en downloadt het afschrift. Daarna kun je het printen. Zie voor meer uitleg op ing.nl/afschriften-downloaden .
**2. Doordat ik minder vaak afschriften krijg, duurt het langer voordat ik inzicht heb in mijn bankzaken. Hoe kan ik vaker inzicht krijgen?**
Met de app en Mijn ING heb je op elk moment inzicht in je bankzaken. Mijn ING vraag je heel gemakkelijk aan op ing.nl/digitaal-bankieren . Daarna kan je de app gaan downloaden en activeren.Wil je niet digitaal bankieren? Helaas is het niet mogelijk om vaker papieren afschriften te krijgen. Wel kan je bellen met de Saldolijn. Hiermee vraag je telefonisch je actuele saldo en de laatste af- en bijschrijvingen op. Meer informatie over de Saldolijn vind je op ing.nl/saldolijn .
**3. Ik ben erfgenaam van een overleden ING klant en heb papieren afschriften nodig om deze rekening te kunnen beheren. Blijf ik de afschriften houden?**
Ja, als de rekening onderdeel is van een Basis-, Betaal- of RoyaalPakket dan blijven we in deze situatie het maandelijkse afschrift toesturen en verandert er niets.
**4. Ik ben bewindvoerder/curator en voor het financieel beheer van mijn client heb ik papieren afschriften nodig. Blijf ik de afschriften houden?**
Ja, als de rekening onderdeel is van een Basis-, Betaal- of RoyaalPakket dan blijven we in deze situatie het maandelijkse afschrift toesturen en verandert er niets.