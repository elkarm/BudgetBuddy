# Wijzigingen per 1 januari 2023 - ING

### Waarom passen we de tarieven aan?

Ook onze kosten stijgen. Bijvoorbeeld voor het veilig houden van je geld. We investeren voortdurend in het tegengaan van fraude en andere financieel economische criminaliteit. Daarnaast blijven we onze betaalproducten en dienstverlening steeds vernieuwen en verbeteren zodat je je bankzaken nog slimmer en makkelijker kan doen. Denk bijvoorbeeld aan de mogelijkheid om met ons te chatten in de Mobiel Bankieren App en je kunt eenvoudiger inloggen in Mijn ING.Ondanks deze en eerdere tariefsverhogingen zijn de tarieven die ING vraagt voor betaalproducten en -diensten niet kostendekkend. Deze stijgende kosten rekenen we deels door aan onze klanten.

### Geen papieren diensten meer in OranjePakket met korting

Op 1 januari 2023 komen de papieren diensten (afschriften, acceptgiro's en overschrijvingskaarten) te vervallen in het OranjePakket met korting. Dit pakket is een digitaal betaalpakket. Je kunt je bankzaken uitsluitend met de app en/of Mijn ING regelen.
Heb je nog geen Mijn ING? Zo vraag je dat aan.
Wil je papieren diensten blijven gebruiken? Dat kan in het OranjePakket (zonder korting). We zetten je automatisch om naar dit pakket als je op 1 januari 2023 de app en/of Mijn ING nog niet hebt gebruikt. Wil je later alsnog digitaal je bankzaken regelen? Dan kan je altijd z√©lf je pakket weer wijzigen naar een OranjePakket met korting.