# Mobiel bevestigen - ING

Gebruik je Mijn ING? Dan weet je dat je elke inlog en betaalopdracht moet bevestigen. Dat doe je met de app. Met je mobiele pincode of vingerafdruk geef je deze goedkeuring. We noemen dit mobiel bevestigen.
Zo download je de app

## Zo werkt bevestigen met de app

Heb jij onze app? Dan bevestig jij je inlog en je betaalopdrachten in Mijn ING met de app. Zo werkt het:
1. Log in op Mijn ING met je gebruikersnaam en wachtwoord
2. Open de app op je smartphone of tablet
3. Bevestig je inlog in de app met je mobiele pincode of je vingerafdruk
Klaar!Zo werkt het bevestigen van een betaling:
4. Zet je opdracht klaar in Mijn ING
5. Klik op ‘verzenden’. Je ziet nu een scherm die je verwijst naar je app.
6. Open de app en bevestig je opdracht(en)
Hoe kan ik een opdracht bevestigen? Een opdracht bevestig je door je Mobiel Bankieren App te openen. Je krijgt dan automatisch de opdracht om goed te keuren in beeld. Zorg dat je pushnotificaties aanstaan om geen opdrachten te missen.
Stap voor stap zien hoe het werkt? Bekijk dan het filmpje.

## Heb je onze app nog niet?

Met de app regel je altijd en overal je bankzaken. Je downloadt hem gratis in de Google Play Store voor Android, en in de App Store voor iPhone of iPad.
Zo download je de app

## Heb je geen (geschikte) smartphone of tablet?

Ben je op zoek naar een smartphone of tablet die geschikt is voor de app? Profiteer dan van een scherpe korting op smartphones en tablets van Samsung en Apple via de ING winkel . Als je geen smartphone of tablet hebt en wilt, dan kun je de ING Scanner gebruiken om te bevestigen.