# Duurzaam sparen bij de ING - ING

Hoe zetten we je spaargeld in voor een betere wereld?
Met een ING Groen Spaardeposito draag je direct bij aan een betere wereld. Het geld op deze groene spaarrekening investeert de ING in duurzame projecten.

## Investeren in duurzaamheid

Het geld dat je stort op een ING Groen Spaardeposito investeren wij grotendeels in groene projecten zoals windturbines, zonnepanelen en duurzame woningbouw.

## Wat gebeurt er met je spaargeld?

ING Groenbank beheert het spaargeld van alle ING Groen Spaardeposito’s. Meer dan 70% hiervan wordt geïnvesteerd in projecten die door de overheid zijn goedgekeurd volgens de Regeling Groenprojecten. De rest staat op de rekening courant van ING Groenbank en wordt gebruikt voor nieuwe groene projecten of als er spaargeld vrijvalt.

## In welke groene projecten investeert ING Groenbank?

Dankzij het duurzaam sparen van onze klanten kan ING Groenbank bijvoorbeeld investeren in milieuvriendelijke stadsverwarming en Groen label-kassen die minder energie en water verbruiken. Andere groene projecten die ING Groenbank ondersteunt, zijn onder andere duurzame woningbouw, windturbines en biologische landbouw.