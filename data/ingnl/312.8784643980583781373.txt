# Gevolmachtigde aanmelden - ING

### Hoe worden buitenlandse documenten geregistreerd?

Afhankelijk van het land en taal, is een legalisatie en/of vertaling benodigd. Volg de onderstaande 3 stappen om te bepalen wat er in jouw geval benodigd is:
1. Moet het document (de volmacht) gelegaliseerd worden?
Op de website Nederland Wereldwijd van de rijksoverheid staat per land aangeven welk document moet worden gelegaliseerd.
Een soort legalisatie is een apostille verklaring. Als een land is aangesloten bij het Apostille Verdrag, kan er een apostille onder het document gezet worden. Dit wordt gedaan door de rechtbank van dat land of een andere in het verdrag aangewezen instantie. Als een land niet is aangesloten bij het Apostille Verdrag, dient er een andere soort legalisatie aangevraagd te worden. Dit verschilt per land. Voor meer informatie hierover kun je terecht op de Nederland Wereldwijd .
2. Moet het document (de volmacht) vertaald worden?
ING accepteert alleen documenten die in Nederlands of Engels zijn opgesteld.
Documenten opgesteld in andere talen dan Nederlands of Engels moeten worden vertaald.
3. Moet de vertaling gelegaliseerd worden?
Is de vertaling in Nederland uitgevoerd door een beëdigd vertaler , is er geen legalisatie van de vertaling benodigd.
Is de vertaling uitgevoerd in het buitenland moet de vertaling worden gelegaliseerd. Voor de procedure per land kijkt u op de website Nederland Wereldwijd

### Serviceverzoek indienen

Voor serviceverzoeken na het registreren van de volmacht hebben we het formulier ‘Beheerverzoeken’. Gebruik dit formulier voor de volgende aanvragen of wijzigingen:
* Betaalpas en Mijn ING
* Wijzigen woonadres of postadres
* Rekening openen of opheffen
Formulier Beheerverzoeken (PDF) NB. Maak een veilige kopie van het identiteitsbewijs. Bijvoorbeeld met de KopieID app van de Rijksoverheid. Deze app kan je downloaden. Belangrijk is dat je:
* De foto zwart maakt.
* Erop schrijft: ‘kopie voor ING’.