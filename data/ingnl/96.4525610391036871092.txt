# Bescherming van je geld - ING

## Veelgestelde vragen

### Ik heb een bankspaarrekening voor mijn hypotheek (Spaarrekening Eigen Woning). Valt deze onder het Depositogarantiestelsel?

Vanaf 1 januari 2014 wordt de Spaarrekening voor de Eigen Woning (SEW) verrekend met de hypotheekschuld van deze woning. Een veel voorkomende vorm is de spaarhypotheek. Voor de hypotheek wordt rente betaald en er wordt niet afgelost. Daarnaast betaal je elke maand een spaarpremie, waarbij deze premie en de te ontvangen rente voldoende is om de hypotheek aan het einde van de looptijd af te lossen. Dit heet een bankspaardeposito eigen woning.
Onder het Depositogarantiestelsel wordt de hypotheek verminderd met het tegoed van het bankspaardeposito eigen woning. In de meeste gevallen zal het tegoed op dit bankspaardeposito kleiner zijn dan de hypotheekschuld. Dit betekent dat het tegoed op het bankspaardeposito eigen woning na de verrekening 0 euro zal zijn. Alleen als het spaartegoed groter is dan de hypotheekschuld krijgt de rekeninghouder voor het resterende positieve saldo een vergoeding uit het DGS. De maximale vergoeding is € 100.000.
Op het moment dat het bankspaardeposito wordt aangehouden in verband met de aan-/verkoop van een woning, dan geldt een tijdelijke aanvullende garantie tot maximaal € 500.000 gedurende drie maanden na storting van het deposito. Dit bedrag is bovenop de reguliere dekking van € 100.000 per rekeninghouder per bank. Kijk voor meer informatie op ing.nl/dgs .