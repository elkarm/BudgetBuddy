# Machtigen

## Wat is een bancaire machtiging?

### Machtigen bij ING

Bij ING kun je een bancaire machtiging afgeven voor je Betaalrekening. Je geeft dan iemand die je vertrouwt toegang tot je dagelijkse bankzaken. Bijvoorbeeld een familielid of een andere helper. De gemachtigde kan dan uit jouw naam betaalopdrachten en handelingen op Spaar- en Beleggingsproducten gekoppeld aan de Betaalrekening doen. Een machtiging is iets anders dan een en/of-rekening, klik hier voor de verschillen.
Wat mag een gemachtigde? De rekeninghouder blijft verantwoordelijk voor de betaalrekening. Een gemachtigde die zelf klant is bij ING krijgt online toegang met de ING Mobiel Bankieren App of via Mijn ING. De gemachtigde mag:
* Online betalen en geld overschrijven van de Betaalrekening
* Geld overschrijven van en naar spaarrekeningen die gekoppeld zijn aan de Betaalrekening
* De af- en bijschrijvingen inzien
* Geld pinnen en betalen met een eigen gemachtigde Betaalpas, die jij als rekeninghouder kunt aanvragen voor de gemachtigde
* Als je een Beleggingsrekening hebt, effectentransacties uitvoeren
In geval van overlijden van de rekeninghouder (of bij een en/of-rekening één van beide rekeninghouders) komt de machtiging te vervallen.
Een gemachtigde die geen klant is bij ING heeft geen online toegang tot de betaalrekening. Wel kan een gemachtigde pas aangevraagd worden en overschrijvingskaarten kunnen worden gebruikt. Als online toegang gewenst is, moet eerst een rekening geopend worden. Dit kan online .
Wat mag een gemachtigde niet? Een gemachtigde kan geen wijzigingen op producten aanpassen, zoals:
* Betaalrekening aanvragen of beëindigen
* Gegevens wijzigen, zoals een adres of naam
* Limieten wijzigen
Machtigen of wettelijke vertegenwoordiging Een gemachtigde is transactiebevoegd op een specifieke Betaalrekening. In sommige gevallen is het nodig om meer bevoegdheden te hebben. Dit kan bijvoorbeeld via de notaris met een notariële volmacht of levenstestament, maar bewind of curatele via de rechtbank is ook mogelijk. Klik hier voor de belangrijkste verschillen, voor advies en meer informatie is het verstandig om contact op te nemen met een notaris.