# 18 jaar worden: Wat moet je regelen? - ING

## Denk en praat over je geldzaken

Baas over je eigen geld zijn brengt ook verantwoordelijkheden met zich mee. Daarom is het goed om ook over een aantal dingen na te denken. Of te bespreken met je ouders of vrienden.
* **Weet wat er in komt én uit gaat**
Je ouders hebben geen toegang meer tot je betaal- en spaarrekening, Met handige tools zoals Kijk Vooruit krijg je inzicht in wat er in komt en wat er uit gaat. Ook laat het je zien welke rekeningen er nog zitten aan te komen. Handig, dan weet jij wanneer je een extra bardienst moet gaan draaien. Of dat je jezelf kunt trakteren op een paar nieuwe sneakers. Weet dat er ook een mogelijkheid is tot het geven van volmacht aan je ouders .
* **Wanneer je even krap zit**
Zodra je 18 bent mag je zelf contracten of leningen afsluiten, zoals bijvoorbeeld een lening bij DUO. Maar als hierdoor schulden ontstaan, ben je ook daar zelf verantwoordelijk voor. Die nieuwe iPhone achteraf betalen of er geld voor lenen omdat je even krap zit? Bedenk vooraf goed of je het op tijd kunt terugbetalen. Lukt dit niet, dan loopt het bedrag snel op en heb je een schuld. Heb je schulden of geldzorgen? Dat is niets om je voor te schamen **.** Het is wél goed om snel in actie te komen .
* **Een spaarbuffer**
Nu je zelf de touwtjes in handen hebt, is het ook goed om over je financiële toekomst na te denken. Klinkt ver weg, een spaarbuffer opbouwen is al een goed begin. Het Nibud adviseert om maandelijks in ieder geval 10% van je inkomen apart te zetten. Geld waar je direct bij kunt wanneer je onverwachte kosten hebt. Wanneer je telefoon of laptop het begeeft bijvoorbeeld. Hier vind je inspiratie rondom spaartips .
Steeds meer jongeren kiezen ervoor om naast te sparen ook te beleggen. Benieuwd hoe dat werkt? En of het ook iets voor jou is? Bekijk de video .
Hoe zorg je dat je niet in de schulden komt? (video)