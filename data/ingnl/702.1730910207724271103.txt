# Vergelijking betaaldiensten - ING

Voor al onze (nieuwe) klanten hebben we 5 'Informatiedocumenten betreffende de vergoedingen' beschikbaar. Verder ontvang je ieder jaar een 'Vergoedingenstaat'. Dit doen we op grond van de Europese richtlijn betaalrekeningen (of: 'Payment Accounts Directive') en de uitwerking hiervan door de Autoriteit Financiële Markten (AFM).
Eén van de doelen van deze richtlijn is het beter vergelijkbaar maken van de kosten voor diensten die aan betaalrekeningen verbonden zijn. Bijvoorbeeld de kosten van rood staan en pinnen in het buitenland. Op de website van de AFM lees je hier meer over.

### Vooraf overzicht

In de Informatiedocumenten vind je een overzicht van onze tarieven voor de 15 meest voorkomende diensten die aan een betaalrekening zijn verbonden. Er zijn 5 verschillende Informatiedocumenten: voor het OranjePakket , het OranjePakket met Korting , de Studentenrekening , de Kinderrekening en voor de Jongerenrekening .
Omdat alle banken (in Nederland en Europa) de Informatiedocumenten in dezelfde vorm aanbieden, zijn de kosten bij de banken beter met elkaar te vergelijken. De tarieven van alle Nederlandse banken vind je terug op de website van de Consumentenbond.

### Achteraf inzicht

Met de Vergoedingenstaat krijg je inzicht in de kosten die je het jaar ervoor hebt betaald voor diensten die aan je **betaalrekening** bij ING zijn verbonden. Zoals de kosten van je creditcard en betaalpakket, maar bijvoorbeeld ook de kosten voor geld opnemen in het buitenland.
Je ontvangt de Vergoedingenstaat naast het Jaaroverzicht. In het Jaaroverzicht staan gegevens over **alle producten** die je bij ons hebt, dus ook over je spaarrekening, hypotheek en beleggingsrekening.

### Meer informatie

In de Verklarende woordenlijst staat een toelichting op de termen voor de meest voorkomende diensten uit de Informatiedocumenten en de Vergoedingenstaat.
Omdat niet alle tarieven in de Informatiedocumenten terugkomen, vind je in het Kostenoverzicht alle kosten op een rij.
Kostenoverzicht ING Betaalproducten (PDF)