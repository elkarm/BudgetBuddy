# Van je rekening een en/of rekening maken - ING - Maak van je rekening een En/of rekening

Voeg een rekeninghouder toe Op je bestaande Betaalrekening kun je een rekeninghouder toevoegen (op 2 namen zetten). Je rekening wordt dan een En/of Betaalrekening. Dit doe je eenvoudig via de Mobiel Bankieren App.

## Rekeninghouder toevoegen via de app

Heb jij de app op je telefoon of tablet? En heeft je toekomstige mederekeninghouder de app of Mijn ING? Dan kan je via de app een rekeninghouder toevoegen aan je Betaalrekening. Ga in de app naar het transactie-overzicht van de rekening waarop je iemand wilt toevoegen. Daarna klik je op "instellingen" (rechts bovenin). Daar vind je de optie "Rekeninghouder toevoegen".
**Let op:** als je op jouw rekening een Rood Staan faciliteit hebt of iemand is op jouw rekening gemachtigd dan kun je niet direct een rekeninghouder toevoegen via de app. Zeg hiervoor eerst de Rood Staan faciliteit op, of meld de gemachtigde eerst af.