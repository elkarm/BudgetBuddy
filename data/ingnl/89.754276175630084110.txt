# Het Jaaroverzicht - Het particuliere Jaaroverzicht

## Veelgestelde vragen over het Jaaroverzicht

### Krijg ik een Jaaroverzicht van mijn opbouwende lijfrente?

Ja, je krijgt medio februari een Jaaroverzicht van Nationale-Nederlanden. Deze vermeldt de hoogte van de ingelegde premies in dat jaar. Heb je een pensioentekort, dan kun je de premies van het belastbaar inkomen aftrekken. Om te weten of je een pensioentekort hebt, moet je eerst je jaarruimte berekenen.
Heb je de opbouwende lijfrente afgesloten als een beleggingsverzekering, dan krijg je per jaar een aantal Jaaroverzichten. Aan het begin van ieder jaar verstuurt Nationale-Nederlanden een overzicht van de opgebouwde waarde en hoe deze waarde tot stand is gekomen. Het overzicht gaat uit van:
* De waarde per 1 januari van het voorgaande jaar
* Verhoogt met de premiebetalingen in het voorgaande jaar
* Verminderd met de kosten en inhoudingen van overlijdensrisicopremies
* En het resultaat van de beleggingen (toe- of afname) wordt verwerkt
In de loop van het jaar ontvang je naast dit overzicht ook nog een waarde opgave van de verzekering waarbij ook vermeld is hoeveel participaties je in de beleggingsfondsen hebt opgebouwd.

### Waarom staat er in mijn Jaaroverzicht geen overzicht van de polis van mijn hypotheek?

* Is dit een kapitaalverzekering die is aangemerkt als een ‘Kapitaalverzekering Eigen Woning’ (KEW)? Voor de inkomstenbelasting valt deze in box 1. Je hoeft daarom de waarde van deze kapitaalverzekering niet tot je inkomen te rekenen.
* Heb je een Maatwerkhypotheek? Je ontvangt van Nationale Nederlanden een aparte opgave van het opgebouwde vermogen.
* Heb je een Spaarhypotheek? Dan ontvang je jaarlijks een apart overzicht van je spaarverzekeringspolis. Dit is in de maand waarin de spaarverzekering is ingegaan. Ook ontvang je vóór 1 maart een fiscale jaaropgave van de waarde van de spaarpolis als de polis in box 3 is geplaatst.
* Van de levensverzekering ontvang je een fiscale jaaropgave van de maatschappij waar de verzekering loopt.