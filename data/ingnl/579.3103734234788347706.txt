# Ouderlijke macht - ING - ouder toevoegen

Ouder aanmelden als bevoegde ouder van je kind. Hieronder lees je wat nodig is om jezelf als bevoegde ouder van je minderjarige kind(eren) aan te melden bij ING. Als je geregistreerd bent als bevoegde ouder kun je verschillende zaken voor jouw kind(eren) regelen, zoals het openen van producten, wijzigen van een adres en de rekening van je kind inzien in je eigen App of Mijn ING.

## Benodigde documenten

Om jezelf te laten registreren als bevoegde ouder van je minderjarige kind(eren), kom je bij ons langs op een ING-kantoor of - servicepunt.
Neem het volgende mee als je bij ons langs komt:
* Het BSN van je kind(eren)
* Indien aanwezig: de Betaalpas van je kind(eren)
* Je eigen (geldige) legitimatiebewijs

## Verwerking van je aanmelding

Je aanmelding wordt direct verwerkt. Ben je zelf ook klant bij ING en maak je gebruik van Mijn ING? Dan wordt de rekening van jouw kind(eren) toegevoegd aan jouw eigen account. Dit kan tot vijf dagen, na opening van de rekening, duren.
Zie je de rekening van je kind(eren) na vijf dagen (na opening van de kind of jongerenrekening) nog steeds niet in jouw Mijn ING? Neem dan contact met ons op, zodat we het alsnog voor je kunnen regelen.

## Mijn kind wordt meerderjarig

Op de dag dat jouw kind meerderjarig (18) wordt, vervalt de ouderlijke macht. Vanaf dan ben je niet meer bevoegd om zaken voor jouw kind(eren) te regelen, je kind kan dit vanaf dan zelf doen. Na het vervallen van de ouderlijke macht verdwijnt ook de rekening van jouw kind(eren) uit jouw eigen Mijn ING.
Wil jouw kind dat je toch nog meekijkt? Misschien is een machtiging dan iets voor jullie. Als jouw kind jou aanmeldt als gemachtigde, wordt de rekening opnieuw toegevoegd aan jouw eigen Mijn ING. Als gemachtigde heb je beperktere bevoegdheden dan als ouder. Kijk hier voor meer informatie over een machtiging.