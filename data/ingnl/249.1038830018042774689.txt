# Studentenrekening omzetten naar een Betaalrekening - ING

Automatisch of zelf aanvragen

## Studentenrekening omzetten naar een Betaalrekening

Tijdens je studie kun je gebruik maken van de Studentenrekening van de ING. Ben je klaar met studeren? Dan wordt je Studentenrekening automatisch omgezet in een Betaalrekening als onderdeel van een OranjePakket.
Wil je liever direct jouw rekening omgezet hebben? Neem dan even contact met ons op vanuit je app,

## Je rekeningnummer, pas en internetbankieren blijven hetzelfde

Je houdt je eigen rekeningnummer, Betaalpas en pincode. Ook kun je internetbankieren en de Mobiel Bankieren App gewoon blijven gebruiken.
Heb je nog geen internetbankieren, dan kun je internetbankieren aanvragen.
Zo ben je altijd op de hoogte van je saldo en je af-en bijschrijvingen en kan je gemakkelijk geld overschrijven. Het gebruik van de App is bovendien gratis.
Heb je nog geen pas, dan kun je deze digitaal aanvragen.
* Aanvragen Mijn ING
* Aanvragen Betaalpas

## Wat verandert er verder bij het omzetten?

Het OranjePakket gebruiken betekent digitaal bankieren via Mijn ING. Omdat je digitaal afschriften kunt inzien en overschrijvingen kunt doen, ontvang je geen papieren afschriften meer. Wil je toch papieren afschriften ontvangen dan kun je dit aanvragen. Daar zijn wel kosten aan verbonden. Heb je geen Mijn ING, dan krijg je de papieren afschriften toegestuurd.
Je Studenten Creditcard wordt omgezet in een Creditcard met hetzelfde bestedingslimiet. Omdat een Creditcard geen deel uitmaakt van een OranjePakket, betaal je hier apart voor. Je kunt je huidige creditcard gewoon blijven gebruiken.
Als je een Studentenbetaallimiet hebt, dan wordt deze omgezet in een continu limiet voor ex-studenten. Je behoudt dezelfde hoogte van je limiet. Mochten je inkomsten lager worden, dan kan het verstandig zijn om je limiet te verlagen of beÃ«indigen.
* Meer over de Creditcard
* Continu limiet voor ex-studenten kosten