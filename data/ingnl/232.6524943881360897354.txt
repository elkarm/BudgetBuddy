# Spaartips: dat maakt het sparen net iets makkelijker - Spaartipsen meer

### Tips om je spaarvarken te spekken

* **Zet je spaargeld op een spaarrekening**
Misschien een open deur, maar je geld wegzetten op een spaarrekening werkt vaak beter dan sparen op je betaalrekening. Je ontvangt niet alleen rente, maar je ziet ook meteen hoeveel je hebt gespaard. En je loopt minder risico dat je je spaargeld toch uitgeeft aan andere dingen. Bovendien krijg je bij het openen van een spaarrekening 2500 punten om te besteden in de ING Winkel .
* **Spaar meteen nadat je salaris is gestort**
Wacht niet tot het einde van de maand met het overschrijven van geld naar je spaarrekening, maar stort het meteen nadat je salaris is overgemaakt. Zo voorkom je dat je je geld opmaakt aan dingen die je misschien niet echt nodig hebt.
* **Maak spaardoelen aan**
Sparen voor ‘later’ is veel abstracter dan sparen voor ‘reis Amerika 2026’. Weet jij waar je precies voor spaart? Maak dan een spaardoel aan. Ieder spaardoel mag je een zelfbedachte naam en een icoontje geven. En je kan aangeven hoeveel je wilt sparen om je doel te bereiken. Dat motiveert én je ziet direct hoe goed je op weg bent.
* **Spaar in (hele) kleine stapjes**
Een groot bedrag overmaken naar je spaarrekening, voelt als een hele stap. Maar alle dingen die je koopt afronden op een hele euro, dat merk je bijna niet. Een broodje van € 3,75? Met Rond af & Spaar betaal je 4 euro, en die 25 cent storten we automatisch op je spaarrekening. Je zult versteld staan hoe snel je ongemerkt een mooi bedrag bij elkaar spaart zonder dat je er erg in hebt!
* **Extra inkomsten? Zet ze meteen op je spaarrekening**
Ga je meer verdienen? Is je vakantiegeld gestort? Krijg je iets terug van de Belastingdienst? Zet dat extra geld dan meteen op je spaarrekening. Je bent daar nog niet aan gewend, dus het doet ook minder pijn om het te missen.
* **Spaar automatisch**
Voorkom dat je elke maand zit te dubben hoe veel je nu weer zult sparen: spaar automatisch ! Laat elke maand (of zo vaak je wilt) een vast bedrag(je) overschrijven naar je spaarrekening. Zo spaar je ongemerkt, je kunt het niet vergeten én het kost je geen moeite.
* **Verberg je spaarrekening**
Wat je niet ziet, bestaat niet en kun je ook niet uitgeven. Daarom kun je in de ING app je spaarrekening verbergen. Je ziet je spaargeld dan niet meteen wanneer je inlogt. En zo verklein je de kans dat je er geld vanaf haalt.