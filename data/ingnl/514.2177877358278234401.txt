# Creditcard vervangen - ING

Soms heb je een nieuwe creditcard nodig en kan je niet wachten totdat wij 'm voor je vervangen. Vraag 'm dan zelf aan.
Vervang je creditcard

## Automatische vervanging

Je ontvangt uiterlijk 14 dagen voordat jouw creditcard vervalt automatisch een nieuwe creditcard van ons per post. Het cardnummer en de pincode blijven hetzelfde en je creditcard kan weer 5 jaar mee. Voor de automatische vervanging hoef je zelf niks te doen. Nadat je de creditcard hebt ontvangen kun je deze eenvoudig activeren door de QR-code te scannen op de ontvangstbrief.

## Ik heb mijn creditcard niet ontvangen

Heb je na 14 dagen je creditcard niet ontvangen? Controleer eerst of je adresgegevens nog wel up-to-date zijn. Is dit niet het geval? Pas dan je adresgegevens aan.
Staan je adresgegevens goed? Neem dan contact op via de chat, we blokkeren de niet ontvangen creditcard direct en vragen een nieuwe voor je aan.

## Mijn creditcard werkt niet meer

Werkt je huidige creditcard niet meer goed of is deze beschadigd? Via Mijn ING kun je snel een vervangende creditcard aanvragen, met behoud van je creditcardnummer, pincode en huidige vervaldatum.
* Log via bovenstaande knop in op Mijn ING
* Vul de benodigde gegevens in en klik op bevestigen
* Je ontvangt je nieuwe creditcard binnen 5 werkdagen per post