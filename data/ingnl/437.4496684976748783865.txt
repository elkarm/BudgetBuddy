# Beheer bankzaken wijzigen - ING

Er zijn verschillende situaties waarin iemand anders jouw bankzaken beheert of dat jij de bankzaken van een ander beheert. Bijvoorbeeld als ouder voor je minderjarige kind(eren), of omdat je (tijdelijk) hulp nodig hebt. Kijk hieronder voor de verschillende mogelijkheden.

### Ouderlijke macht

Als ouder ben je de wettelijk vertegenwoordiger van je minderjarige kind(eren). Om ook bij ING zaken voor je kind(eren) te kunnen regelen, moeten wij jou als de bevoegde ouder registeren.
Meer over ouderlijke macht

### Machtigen

Je kunt iemand machtigen om de Betaalrekening te beheren. De gemachtigde kan vervolgens alleen (geld)handelingen verrichten voor producten die direct aan de Betaalrekening zijn gekoppeld. De gemachtigde kan geen producten aanvragen of wijzigen en de rekening blijft altijd op naam van de rekeninghouder staan.
Meer over machtigen

### Notariële volmacht / Levenstestament

Wil je de gemachtigde meer zaken laten regelen zoals adreswijzigingen, het opheffen en openen van rekeningen, dan hebben wij een volmacht uit notariële akte of levenstestament nodig.
* In een notariële volmacht wordt door de notaris vastgelegd wie je financiële belangen namens jou mag behartigen.
* In een levenstestament worden zowel de financiële belangen als medische en persoonlijke zaken door de notaris vastgelegd voor situaties waarin je niet meer zelf in staat bent te handelen. Wie de financiële belangen namens jou mag behartigen is hierin vastgelegd.
Meer over notariële volmacht of levenstestament

### Bewindvoering

Soms is iemand tijdelijk of blijvend niet in staat om zijn financiën te regelen. In dat geval kan een bewindvoerder zijn (financiële) belangen behartigen. De bewindvoerder beschikt hiermee ook over zijn rekening. Anders dan bij een machtiging mag een bewindvoerder producten aanvragen en wijzigen. Ook bepaalt hij welke bevoegdheden de rekeninghouder zelf mag houden.
Meer over bewindvoering