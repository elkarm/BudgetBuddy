# 4 uur wachttijd na verhogen van limiet voor overboeken - ING

Een groot bedrag overmaken via Mijn ING of de app? Zorg ervoor dat je je limiet op tijd verhoogt. Want het duurt 4 uur voordat je verhoogde limiet actief is. Je regelt het in Mijn ING of in de app.

### Groot bedrag overmaken? Denk minimaal 4 uur vooruit

Ga je een groot bedrag overmaken? Bijvoorbeeld voor een auto, keuken of andere grote aankoop? Check dan altijd even je limiet. En verhoog je limiet eventueel op tijd. Dus minimaal 4 uur van tevoren. Ook als je via iDEAL betaalt.
Die 4 uur wachttijd staat namelijk vast. En geldt ook als je ons belt of langs gaat bij een ING-kantoor. De wachttijd geldt overigens niet voor de limieten van je Betaalpas. En verlagen gaat altijd direct.

### Langer wachten: slecht nieuws voor oplichters

We snappen dat langer wachten voordat je een betaling kunt doen soms onhandig is. Maar we hebben dit gedaan om het (telefonische) oplichters moeilijker te maken. Dat zijn oplichters die zeggen van ING te zijn en die aangeven dat je geld niet veilig is op je rekening bij ons. Soms zie je zelfs het telefoonnummer van ING in je beeldscherm. Ze overtuigen je op een geraffineerde manier om je geld over te maken naar een rekening bij een andere bank. Omdat het vaak om grote bedragen gaat, moet je je limiet verhogen.
Door de wachttijd van 4 uur heb jij meer tijd om te checken of het verhaal van de oplichter wel klopt. Bijvoorbeeld door ons zelf even te bellen. Zo denken we met de langere wachttijd veel gevallen van (telefonische) oplichting te kunnen voorkomen.
Het is goed om te weten dat we je nooit vragen om geld over te maken naar een onbekende rekening bij een andere bank. En ook niet om je limiet te verhogen. Krijg je zoâ€™n telefoontje of twijfel je? Hang dan direct op en bel onze Alarmlijn.
Lees meer over deze vorm van oplichting