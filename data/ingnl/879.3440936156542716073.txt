# ING Platinumcard - Platinum creditcard ING

## Veelgestelde vragen

### Hoe werkt de Bagagevertragingsverzekering?

Met deze verzekering krijg je noodzakelijke inkopen vergoed die je hebt moeten doen als jouw bagage later komt. Van bagagevertraging is sprake als je de ingecheckte bagage niet binnen vier uur in je bezit hebt. De oorzaak van de vertraging moet daarbij wel bij de vervoersmaatschappij liggen. De vergoeding geldt alleen als je deze inkopen hebt gedaan binnen twee dagen na aankomst op de plaats van bestemming. Je moet kunnen aantonen dat je de inkopen hebt gedaan, bijvoorbeeld met bonnen.
Een voorbeeld: je bent net geland op de luchthaven van Bangkok. Maar 4 uur later staat je koffer nog steeds niet op de bagageband. In dat geval kun je de kosten van kleding of toiletartikelen die je moet kopen claimen op deze verzekering.
Je krijgt de kosten voor noodzakelijke inkopen voor alle verzekerden samen tot maximaal:
* € 150 als de bagage niet binnen vier uur na aankomst in je bezit is
* € 500 als extra vergoeding als de bagage niet binnen 48 uur na aankomst in je bezit is.
Polisvoorwaarden Creditcard en Platinumcard 2023

### Hoe werkt de Vluchtvertragingsverzekering?

Met deze verzekering krijg je de extra kosten vergoed die je hebt moeten maken vanwege vluchtvertraging. Van vluchtvertraging is sprake als: de vluchtmaatschappij je vlucht afzegt of vertraagt, je niet mee kunt vanwege overboeking, je jouw vlucht mist door vertraging met OV of taxi van meer dan een uur, of als je jouw vervolgvlucht mist door vertraging van een eerdere vlucht. De vluchtvertraging moet minimaal vier uur zijn.
Je krijgt de kosten vergoed voor alle verzekerden samen tot maximaal € 250.
Polisvoorwaarden Creditcard en Platinumcard 2023