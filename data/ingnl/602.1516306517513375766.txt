# Inzicht: weten waar je geld naartoe gaat - ING

Waar geef jij je geld aan uit? Ben je benieuwd wat je auto iedere maand kost? Of hoeveel je inmiddels uitgeeft aan je boodschappen? Dan hebben we iets nieuws voor je, in de app én in Mijn ING: Inzicht. Handig als je wilt besparen of gewoon wilt weten waar je geld eigenlijk naartoe gaat.
Zet Inzicht aan in Mijn ING Klant worden
* Alle inkomsten en uitgaven opgedeeld in categorieën
* Categorieën vergelijken over verschillende maanden.
* Nieuw: Inzicht in CO2-uitstoot gebaseerd op jouw uitgaven.

## Je inkomsten én uitgaven op een rij

Bij Inzicht delen we je inkomsten en uitgaven automatisch in categorieën in. Bijvoorbeeld vaste lasten, boodschappen, vervoer of sport Het resultaat? Al je transacties staan overzichtelijk op een rij, per maand of per jaar.

## Ook Inzicht krijgen?

Inzicht aanzetten is in de app én in Mijn ING zo geregeld. Maar we gaan pas wat doen met je gegevens als je ons hiervoor toestemming hebt gegeven.
In de app:
* Log in en ga naar Service (rechts onderin)
* Kies ‘Je app-instellingen' en daarna ‘Instellingen privacy’
* Je komt automatisch bij ‘Privacy’ in Mijn ING
* Je geeft ons aan het eind van ‘Waar geef jij je geld aan uit?’ toestemming om te starten met Inzicht
In Mijn ING:
* Log in en ga naar je account (rechts bovenin)
* Kies ‘Instellingen’ en daarna bij Privacy 'Wijzig je privacy-instellingen'
* Je geeft ons aan het eind van ‘Waar geef jij je geld aan uit?’ toestemming om te starten met Inzicht
Gelukt? Dan gaan wij aan de slag met het indelen van je transacties. Stoppen met Inzicht is ook zo gedaan. Je trekt je toestemming gewoon weer in, via dezelfde stappen als hierboven. We stoppen dan direct met het verwerken van je transacties.