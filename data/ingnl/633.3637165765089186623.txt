# Geld opnemen - ING

## Geld opnemen met de cashcode

Het kan voorkomen dat je contant geld nodig hebt, maar dat pinnen met een Betaalpas niet mogelijk is. Bijvoorbeeld omdat jij je Betaalpas niet mee hebt. Of misschien is je Betaalpas defect of kwijt?
Via de ING Mobiel Bankieren App maak jij eenvoudig en veilig je eigen cashcode aan, waarmee jij zonder Betaalpas contact geld kunt opnemen via de geldautomaat van Geldmaat.
Uitgebreide informatie over de cashcode

## Opnemen grote bedragen

Wanneer je grote bedragen op wilt nemen, dan is dat geen enkel probleem. Je kunt het limiet gemakkelijk zelf verhogen in de app tot maximaal € 5.000 per dag, deze limiet is ingesteld om frauderisico's te beperken.
Het op te nemen bedrag is ook afhankelijk van het type automaat en de voorraad geld aanwezig in de betreffende automaat. Wanneer je een groot bedrag wil opnemen, kies dan voor een automaat waar je zowel kunt opnemen als storten. Deze automaten kunnen meer biljetten uitgeven.
De automaten van Geldmaat bieden in de regel een mix van € 10, € 20 en € 50 biljetten aan en op sommige automaten worden ook € 5 biljetten aangeboden. Check op de locatiewijzer van Geldmaat op welke automaten je ook € 5 kunt opnemen. Er worden geen biljetten van € 100, € 200 en € 500 uitgegeven.
Geld bestellen is niet mogelijk bij ING.

## Muntgeld opnemen

Het opnemen van muntrollen betreft een zakelijke dienstverlening. Het opnemen van muntgeld wordt zakelijk getarifeerd op basis van een minimale opname van 20 muntrollen per transactie. Het tarief is € 7 per transactie + € 0,35 per muntrol.
Meer informatie over de dienstverlening muntgeld opnemen kun je vinden via ING.nl/zakelijk.