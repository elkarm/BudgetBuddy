# Verhuizen naar het buitenland - ING

### Geef je nieuwe adres door

Pas je adres zo snel mogelijk aan. Dan weet je zeker dat je bijvoorbeeld je nieuwe pas goed ontvangt. Dit regel je makkelijk in Mijn ING; via Service en Adres Wijzigen . Heb je een tijdelijk adres? Geen probleem, dan geef je dat door en wijzig je het gewoon weer zodra je vaste adres bekend is.
**Kosten**
Er wordt maandelijks een Buitenlandtoeslag in rekening gebracht indien (ten minste één van) de rekeninghouder(s) buiten Nederland woonachtig is. Voor deze klanten zijn de kosten die wij maken gemiddeld hoger. Dit omdat de controles voor klantmonitoring complexer zijn. Ook zijn de kosten voor ondersteuning van je bankzaken en gebruik van je Betaalrekening hoger. Lees hier meer over de Buitenlandtoeslag.

### Leg je handtekening en ID vast

Misschien is het al een tijdje geleden dat je je handtekening en identiteitsbewijs bij ING liet vastleggen en zijn deze inmiddels veranderd. Laat dit voor vertrek opnieuw doen op een kantoor of ING Servicepunt. Zo kunnen we je schriftelijke aanvragen altijd in behandeling nemen.

### Betaalpas

Je ING Betaalpas is standaard ingesteld op wereld. Reis je naar een bestemming buiten Europa? Je hoeft dus niets te veranderen. **Check ook de vervaldatum**
* Verloopt je betaalpas in de periode dat je naar het buitenland vertrekt? In dat geval is het extra belangrijk dat je adresgegevens kloppen. We sturen je de nieuwe pas namelijk per post. Na de vervaldatum kun je je betaalpas niet meer gebruiken.
* Heb je zelf een nieuwe Betaalpas aangevraagd? Bijvoorbeeld omdat je huidige Betaalpas beschadigd is? Dan verloopt je huidige pas eerder dan de vervaldatum. Ga je nieuwe pas gebruiken zodra je deze ontvangt. Als de nieuwe pas goed werkt, kun je je oude pas doorknippen en weggooien.
Lees meer over je betaalpas in het buitenland