# Spaarrekening voor je kind of baby openen - ING - Spaarrekening voor je kind openen

## Veelgestelde vragen

### Wijzigen tegenrekening Groei Groter Rekening

De Groei Groter Rekening kan alleen worden gekoppeld aan een ING Betaalrekening van de ouder of voogd. Wil je de gekoppelde tegenrekening van de Groei Groter Rekening wijzigen? Zeg dan de huidige Groei Groter Rekening op en open direct een nieuwe Groei Groter Rekening, gekoppeld aan het juiste tegenrekeningnummer. Dit kan je heel eenvoudig doen via Mijn ING.
Mochten er nog afschriften nodig zijn van de huidige Groei Groter Rekening, denk er dan aan om deze te downloaden vóór de opzegging. Indien er grootouders of derden automatisch sparen op de huidige Groei Groter Rekening, vergeet dan niet om het nieuwe Groei Groter Rekeningnummer (bijvoorbeeld NL00INGB0012345678) aan hen door te geven.

### Het blokkeren van een bedrag op de Groei Groter Rekening

Wil je een bedrag op de spaarrekening van je kind blokkeren zodat niemand dit bedrag zomaar kan opnemen? Bijvoorbeeld omdat je kind een bedrag ontvangt uit een schadevergoeding, erfenis of een schenking? Dan kun je een Groei Groter Rekening aanvragen met een BEM-clausule (bijzondere bepaling Belegging, Erfenis en andere gelden Minderjarigen).

### Wat is een BEM bepaling?

BEM staat voor Belegging Erfenis en andere gelden Minderjarigen. Tijdens minderjarigheid van de rekeninghouder kan hij of zij alleen over tegoed beschikken met een machtiging van de kantonrechter. Een BEM bepaling kan uitsluitend geplaatst worden op een Groei Groter Rekening.