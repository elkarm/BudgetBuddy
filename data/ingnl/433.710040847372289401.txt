# Wijzigingen per 1 maart 2024 - ING

## Aanpassing rondom enveloppen en overschrijvingskaarten

We willen onze dienstverlening voor niet-digitale klanten zo toegankelijk mogelijk houden. Als je een Basis- of BetaalPakket hebt, hoef je daarom vanaf 1 maart niet meer te betalen voor overschrijvingskaarten. Nu zijn de kosten € 6,25 voor een boekje met 20 kaarten. Bij een RoyaalPakket zijn die nu al in het pakkettarief inbegrepen.
En heb je een Basis-, Betaal- of RoyaalPakket? Dan betaal je ook niet meer voor verzendenveloppen. De kosten hiervoor zijn nu € 5,00 per 20 enveloppen.

## Wijzigingen papieren afschriften

Om bij te dragen aan een duurzamere wereld gaan we minder papier verbruiken. Daarom stoppen we op 1 maart met het versturen van dagelijkse en wekelijkse papieren afschriften. Als je deze nu krijgt, ontvang je in plaats daarvan iedere 2 weken een afschrift. Daar betaal je dan € 1,75 per maand voor in plaats van € 4,00 (voor een wekelijks afschrift) of € 8,00 (voor een dagelijks afschrift).
Verder versturen we standaard geen maandelijkse papieren afschriften meer als je een Basis-, Betaal- of RoyaalPakket hebt én Mijn ING en/of de app gebruikt. Want hierin kun je op elk moment alle af- en bijschrijvingen en je actuele saldo zien. Bij uitzondering kun je het maandafschrift blijven ontvangen. Je ontvangt daar uiterlijk begin februari nog apart bericht over.