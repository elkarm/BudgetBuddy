# Creditcard aanvragen - ING

## Veelgestelde vragen over creditcards

### Wat kost een creditcard?

**Jaarlijks vast bedrag**
Een Creditcard kost € 19,80 per jaar. Een Platinumcard kost € 52,20 per jaar. Een Studenten Creditcard kost € 14,40 per jaar. Je betaalt deze kosten ieder jaar vooruit. Mocht je tussentijds opzeggen dan krijg je een deel van deze kosten terug. Als je een ING Betaalpakket of een ING Royaalpakket hebt, dan is een Creditcard of Platinumcard inbegrepen in jouw pakketkosten en hoef je deze alleen nog aan te vragen.
**Kosten bij vreemde valuta**
Betalen in euro’s is gratis in ieder land waar de euro geldt. Bij betalingen in vreemde valuta betalen geldt een zogeheten 'koersopslag'. Dat betekent dat de wisselkoers wordt verhoogd met 2,00% per transactie. Bij een Betaalpas geldt ook 'koersopslag', deze is 1,4%.
**Kosten geld opnemen**
Wil je met je Creditcard cash geld opnemen bij een geldautomaat dan betaal je 4% van het opgenomen bedrag met een minimum van € 4,50 per opname. Is je opname in een andere valuta dan de euro dan betaal je aanvullend nog een koersopslag van 2,00% per opname.

### Wat is het verschil tussen een Creditcard en een Platinumcard?

Het belangrijkste verschil tussen beide Creditcards is de bestedingslimiet. Bij een ING Creditcard is die maximaal € 5.000, bij een ING Platinumcard is dat € 20.000. Daarnaast geldt bij een ING Platinumcard een aankoopverzekering die aankopen verzekerd voor 365 dagen, bij een creditcard is dat 180 dagen. Tot slot krijg je bij een ING Platinumcard extra verzekeringen die vooral handig zijn wanneer je reist.
Ben je student? Klik dan hier voor de ING Studenten Creditcard .