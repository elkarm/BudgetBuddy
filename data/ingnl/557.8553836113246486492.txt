# Check je creditcard limiet - ING - Check op de limiet van je creditcard

We vertellen graag hoe dat werkt Je persoonlijke en financiële situatie kunnen veranderen. Met een tussentijdse check op de limiet van je creditcard weet jij of de limiet en de mogelijkheid om gespreid te betalen nog bij je past. We kijken er samen naar, en vinden zo nodig een andere oplossing. Zo houd je grip op je geldzaken.

### Waarom de tussentijdse check?

Een Creditcard met gespreid betalen geeft veel flexibiliteit. Best handig soms. Maar je persoonlijke en financiële situatie kunnen in de loop van de tijd veranderen. En dan wil je natuurlijk nog steeds kunnen terugbetalen wat je leent.
Een Creditcard met gespreid betalen is een doorlopend kredietproduct. Als kredietaanbieder heeft ING een zorgplicht. Vanuit deze zorgplicht is ING verplicht om regelmatig te controleren of het kredietproduct nog bij je persoonlijke situatie past.
Als aan de hand van de tussentijdse check blijkt dat de limiet en de mogelijkheid tot gespreid betalen niet meer bij jouw financiele situatie past, dan kijken we samen met jou naar een passende oplossing.

### Mogelijke oplossingen

* Je lost je het openstaande saldo in 1 keer af en we zetten de kaart om naar een creditcard zonder gespreid betalen.
* Je lost een deel van het openstaande saldo af en we verlagen de limiet van de creditcard.
* Je creditcard omzetten naar een Persoonlijke Lening.
* We blokkeren de betaalfunctie van je creditcard zodat je alleen nog het openstaande saldo aflost.
* Het Special Care team zoekt samen met jou naar een passende oplossing voor jouw situatie. Dit team zorgt voor een passende oplossing op momenten dat er nog geen sprake is van een achterstand.