# De Vergoedingenstaat - ING

* Alle kosten rond je Betaalrekening op een rij
* Voor alle particuliere klanten
* Je ontvangt 'm ieder jaar

## Het product

De Vergoedingenstaat is een overzicht van de kosten die we vorig jaar bij je in rekening hebben gebracht voor het hebben en gebruiken van je Betaalrekening. Je krijgt dit overzicht ieder jaar van ons. Het heet ‘Vergoedingenstaat’ omdat er vergoedingen in staan die je het afgelopen jaar aan ons hebt betaald.

## Wie ontvangen een Vergoedingenstaat?

Alle klanten met een OranjePakket, OranjePakket met korting, BasisPakket, BetaalPakket, RoyaalPakket, Kinderrekening, Jongerenrekening of Studentenrekening ontvangen per rekening of pakket een Vergoedingenstaat. Bij een En/of Betaalrekening met papieren afschriften ontvangt de hoofdrekeninghouder de Vergoedingenstaat bij het afschrift. Rekeninghouders die berichten ontvangen via Mijn ING en de app ontvangen allebei bericht dat de Vergoedingenstaat klaarstaat in Mijn ING.

## Waar vind ik mijn Vergoedingenstaat?

De Vergoedingenstaat is via MING/App te vinden bij documenten.
* Klik rechtsboven op het menu bij je naam en kies voor 'Documenten'.
Op deze pagina vind je naast de Jaaroverzichten ook de Vergoedingenstaten, zowel van jezelf als die van je kind.
* Selecteer ‘Naar documenten’
* Kies voor het juiste jaartal
* Klik op de PDF en dan wordt de Vergoedingenstaat gedownload

## Waarom een Vergoedingenstaat?

Je ontvangt de Vergoedingenstaat op grond van de ‘Europese richtlijn betaalrekeningen’ en de uitwerking hiervan door de Autoriteit Financiële Markten. Eén van de doelen van de richtlijn is het beter vergelijkbaar maken van de kosten die banken rekenen voor het gebruik van particuliere betaalrekeningen.