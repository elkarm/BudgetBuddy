# Oplichting bij een aankoop via internet - ING

Wat als het jou overkomt? Als je iets online betaalt, bijvoorbeeld via Marktplaats, dan verwacht je dat de andere partij ook netjes zijn afspraken nakomt. Het is natuurlijk erg vervelend als dat niet gebeurt.

### Je bent opgelicht. Wat nu?

Omdat de betaling met jouw bevestiging is uitgevoerd, mogen wij het bedrag niet naar je terugstorten. Maar wat kun je wel doen?
1. Ben je opgelicht, dan adviseren wij je om direct aangifte te doen van oplichting. Dat kan bij het Landelijk Meldpunt Internetoplichting . Heb je aangifte gedaan bij een lokaal politiebureau? Doe dit dan ook nog via dit meldpunt.
2. Om oplichting beter te bestrijden, werkt ING samen met de politie. Is er sprake is van oplichting waarbij een ING-rekening van de begunstigde betrokken is? Dan ontvangen wij van de politie een signaal. Jij hoeft dit dus niet meer apart aan ING door te geven.
3. Als het Openbaar Ministerie de verdachte vervolgt, kun je je aansluiten bij de aanklacht om zo mogelijk je geld terug te krijgen.
4. Eventueel kun je bij de aanbieder, bijvoorbeeld Marktplaats of eBay, een melding doen van oplichting.

### Wat doet ING?

Na een melding van het Landelijk Meldpunt Internetoplichting starten wij een onderzoek. Als dan blijkt dat er sprake is van oplichting, blokkeren wij de ING-rekening van de oplichter.

### Aankopen met je creditcard

Heb je (online) een aankoop betaald met je creditcard en wordt deze niet geleverd? Of ontving je een onjuiste of beschadigde bestelling? Maak dan gebruik van de GeldTerugService : binnen 120 dagen na de afgesproken leverdatum, vraag je het betaalde bedrag terug bij ING. Je hoeft dan geen aangifte te doen.