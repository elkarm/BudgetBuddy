# Testamentair Bewind - ING

Zo regel je het Hieronder lees je alles wat nodig is om een testamentair bewind aan te melden bij ING. Hoe je beheer kunt voeren over de rekeningen en bij welke afdeling je terecht kunt voor meer ondersteuning.
Bij ING kun je ook terecht voor de registratie van testamentair bewind. Hiervan is sprake als er in een testament bewind is uitgesproken over een erfdeel (erfenis die een bepaalde erfgenaam ontvangt). Dit betekent dat deze erfgenaam zelf niet onder bewind staat, maar alleen het geërfdevermogensbestanddeel. De testamentair bewindvoerder heeft daarom geen zeggenschap over eventuele andere producten op naam van de erfgenaam. Na de registratie ontvangt de erfgenaam altijd een brief.

### Benodigde documenten

Om de registratie van testamentair bewind in orde te maken, dienen we de volgende documenten te ontvangen:
* Een volledige kopie van het meest recente testament
* Verklaring van Erfrecht of een Verklaring van Executele/CTR-verklaring
  + Verklaring van Erfrecht: Om vast te stellen wat het meest recente testament is en om vast te stellen wie de betreffende erfgenaam is (indien dit niet volledig genoemd benoemd wordt in het testament). Deze verklaring is op te vragen bij een notaris.
  + Verklaring van Executele/CTR-verklaring: Om vast te stellen wat het meest recente testament is. Verklaring van Executele is op te vragen bij een notaris, een CTR-verklaring is op te vragen via het Centraal Testamenten Register .
* Kopie legitimatiebewijs van de testamentair bewindvoerder
* Kopie legitimatiebewijs van de erfgenaam/erfgenamen
* Per erfgenaam een ingevuld en ondertekend formulier ‘Testamentair bewind aanmelden’. Vul bij 'Bepalen fiscaal inwonerschap en inkomstenbron' de gegevens van de erfgenaam in. De testamentair bewindvoerder ondertekent beide formulieren.
Testamentair bewind aanmelden NB. Maak een veilige kopie van het identiteitsbewijs. Bijvoorbeeld met de KopieID app van de Rijksoverheid. Deze app kan je downloaden. Belangrijk is dat je:
* De foto zwart maakt.
* Erop schrijft: ‘kopie voor ING’.