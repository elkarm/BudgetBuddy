# De Vergoedingenstaat - ING

## Veelgestelde vragen

### Wat is een Vergoedingenstaat?

Een Vergoedingenstaat is een totaaloverzicht van alle kosten die ING in het jaar ervoor bij je in rekening heeft gebracht voor het hebben en gebruiken van je Betaalrekening. Dit overzicht krijg je ieder jaar van ons.

### Waarom krijg ik een Vergoedingenstaat?

Je ontvangt de Vergoedingenstaat op grond van de ‘Europese richtlijn betaalrekeningen’ en de uitwerking hiervan door de Autoriteit Financiële Markten. Eén van de doelen van de richtlijn is het beter vergelijkbaar maken van de kosten die banken rekenen voor het gebruik van particuliere betaalrekeningen.

### Wat zijn de andere doelen van de ‘Europese richtlijn betaalrekeningen’?

De 2 andere doelen van de Europese richtlijn zijn:
1. Het makkelijker maken van de overstap naar een andere bank
2. Garanderen dat iedereen een basisbetaalrekening kan aanvragen

### Welke informatie vind ik in de Vergoedingenstaat?

In de Vergoedingenstaat staan alle kosten die ING in het jaar ervoor bij je in rekening heeft gebracht voor het hebben en gebruiken van je Betaalrekening. Ook vind je hierin de rente die je eventueel hebt betaald of ontvangen op de Kinderrekening. In de Vergoedingenstaat staat geen informatie over de rente die je op een spaarrekening hebt ontvangen.

### Ik ontvang al een Jaaroverzicht van ING. Wat is het verschil met de Vergoedingenstaat?

In de Vergoedingenstaat staan alleen de kosten voor het hebben en gebruiken van je Betaalrekening. In het Jaaroverzicht staan gegevens over alle producten die je bij ING hebt, dus bijvoorbeeld ook over je hypotheek, lening of spaarrekening.
Informatie over het Jaaroverzicht