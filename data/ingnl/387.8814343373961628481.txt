# Overschrijving niet gelukt? - ING

Dit kun je proberen Je wilt iets overmaken, maar het lukt niet. Dat is vervelend! Dit kan verschillende redenen hebben. Gelukkig zijn er ook oplossingen.

### 1. Genoeg geld op je rekening?

Klinkt voor de hand liggend, maar om geld over te maken moet het bedrag op de betreffende betaalrekening staan. Staat het nog op je spaarrekening? Boek het eerst over naar je betaalrekening met je App of via Mijn ING.
Alles over geld overmaken

### Zo maak je geld over van je Spaar- naar je Betaalrekening

Met de Mobiel Bankieren App:
1. Log in en klik op de betreffende spaarrekening
2. Klik op 'Opnemen'
3. Vul het bedrag in en klik op 'Verstuur'
Via internetbankieren
4. Log in op mijning.nl en klik op 'Overschrijven' bovenaan de pagina
5. Klik op 'Nieuwe overschrijving'
6. Selecteer de juiste rekening in het bovenste veld 'Van rekening'
7. Vul het bedrag in en klik op 'Verstuur'

### 2. Groot bedrag overmaken? Check je limiet

Voor het overmaken in de App en in internetbankieren is een limiet ingesteld. Dit kun je verhogen tot 50.000 euro per dag. Wil je een groter bedrag dan 50.000 euro in 1 keer overmaken? Op kantoor kunnen we je limiet voor Mijn ING verhogen tot 1.000.000 euro.
Zo check/wijzig je limiet voor overmaken in de App:
1. Log in en ga naar 'Service' onderin beeld
2. Ga naar 'Je rekening' en klik op 'Daglimiet App'
3. Schuif met je vinger over de balk tot het juiste bedrag verschijnt.
4. Klik op 'Instellen' en wacht 4 uur (uit veiligheid) tot je limiet is aangepast
Check je limiet voor Mijn ING