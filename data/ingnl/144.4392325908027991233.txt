# Wijzigingen per 1 januari 2023 - ING

### Vragen en antwoorden m.b.t. de wijziging papieren diensten in het OranjePakket met korting

**1. Waarom haalt ING de papieren diensten uit het OranjePakket met korting?**
Het OranjePakket met korting is een digitaal pakket. Papieren diensten passen daar niet bij. Via de app en Mijn ING kan je alles zelf regelen. Ook vinden veel klanten digitale afschriften inmiddels gemakkelijker en milieubewuster dan papieren afschriften.
**2. Ik wil voortaan digitaal bankieren in het OranjePakket met korting. Hoe doe ik dat?**
Met Mijn ING internetbankieren en de Mobiel Bankieren App kun je alles zélf digitaal regelen.
Heb je nog geen Mijn ING? Zo vraag je dat aan. Daarna kun je de app downloaden en activeren in Mijn ING.
**3. Ik wil afschriften en andere papieren diensten blijven gebruiken in het OranjePakket met korting.**
Dat kan niet: papieren diensten in het OranjePakket met korting komen te vervallen per 1 januari 2023.
Opties:
• Vind je het handig om een overzicht van je transacties op papier te hebben? In Mijn ING kun je zélf afschriften printen.
• Wil je van ons papieren afschriften blijven ontvangen en/of gebruik maken van overige papieren diensten? Dat kan in het OranjePakket (zonder korting). Je wordt automatisch omgezet naar dat betaalpakket als je op 1 januari 2023 nog niet de app en/of Mijn ING hebt gebruikt.
**4. Wat zijn de verschillen tussen het OranjePakket met korting en het OranjePakket?**
Op ing.nl zie je de verschillen tussen de pakketten.
Of bekijk de kenmerken van beide pakketten op ing.nl/pakketvergelijker .
**5. Hoe kan ik zien welk pakket ik heb?**
In de app klik je op je betaalrekening en dan rechtsboven op de drie bolletjes. Daar zie je je rekeningdetails, inclusief je pakketnaam.
Je kunt ook in Mijn ING en/of app zoeken op “kosten”. In de omschrijving van de kosten van je betaalpakket zie je welk pakket je hebt.
Heb je papieren afschriften? Dan zie je het bij de beschrijving van de pakketbijdrage die we aan het begin van elke maand afboeken.
**6. Ik ben nabestaande en handel de bankzaken af in een OranjePakket met korting mét papieren diensten. Wat betekent deze wijziging voor mij?**
• Als je zelf klant bent bij ING en Mijn ING gebruikt, dan kun je daarin de rekening digitaal beheren.
• Ben je zelf geen klant bij ING? Dan kun je de bankzaken voortaan regelen in het OranjePakket. Daar kun je papieren afschriften en andere papieren diensten blijven gebruiken. Wij zetten je in januari 2023 automatisch om naar een OranjePakket. Je hoeft niets te doen.