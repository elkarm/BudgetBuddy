# Op vakantie betalen: creditcard, betaalpas of cash - ING

Is het tijd voor je welverdiende vakantie? Thuis weet je precies hoe je probleemloos betaalt, maar in het buitenland werkt het soms net even anders. Kun je bijvoorbeeld beter geld opnemen uit de automaat, direct met je betaalpas afrekenen in winkels en restaurants of is het slimmer om met je creditcard te betalen?

## Ervaar het betaalgemak van thuis

Onze tip: neem op je vakantie altijd je creditcard Ã©n betaalpas mee. Een creditcard is wereldwijd geaccepteerd en heeft voordelen die cash of een betaalpas niet heeft. Denk bijvoorbeeld aan hotels reserveren, borg bij huren of zekerheid van altijd een groot bedrag kunnen betalen. Daarnaast ben je bij diefstal verzekerd en krijg je bij misbruik of fraude gemakkelijker je geld terug met onze Geld terug Service.
Met Betaalpas of creditcard betalen is dan ook het gemakkelijkste en veiligste, maar aan de andere kant is het fijn soms wat cash op zak te hebben voor een terrasje, een ijsje of de taxi. Vermijd dat je met teveel contant geld op zak loopt, want bij diefstal van contant geld ben je het op dat moment echt kwijt en is het niet zeker dat het bedrag volledig vergoed wordt, ook al ben je verzekerd.