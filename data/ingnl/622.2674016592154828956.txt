# Betalingsverkeer op feestdagen - ING

Op sommige (inter)nationale feestdagen geldt een aangepaste dienstverlening voor het betalingsverkeer.
Op deze pagina zie je in één oogopslag wanneer je betaling wel en niet verwerkt wordt.

### Officiële feestdagen Europese Unie (EU)

Op officiële feestdagen binnen de EU geldt een aangepaste dienstverlening voor het betalingsverkeer (bijvoorbeeld op 1 mei, de Dag van de Arbeid). Je kunt je betalingen tijdens officiële feestdagen wel altijd elektronisch aanleveren. Ze kunnen dan wel pas naar de bank van de tegenpartij worden verstuurd op de eerstvolgende werkdag, met uitzondering van instant payments welke altijd direct worden verwerkt.
Sommige Nederlandse feestdagen zijn buiten Nederland niet gebruikelijk, zoals Koningsdag, Bevrijdingsdag, Hemelvaartsdag en Tweede Pinksterdag. Op deze feestdagen is er wel gewoon elektronisch betalingsverkeer tussen banken mogelijk (tenzij de feestdag in het weekend valt).

### Binnen ING in Nederland gewoon bankieren

Je kunt tijdens de feestdagen gewoon geld overmaken naar een andere ING-rekening via Mijn ING en de Mobiel Bankieren App. Betalingen tussen ING rekeningen binnen Nederland worden ook op feestdagen en in het weekend verwerkt.

### Verwerkingsduur Wereldbetalingen

In onderstaand overzicht zie je ook tijdens welke feestdagen Wereldbetalingen wel en niet verwerkt worden. De aanleverwijze en het tijdstip van aanlevering van jouw Wereldbetaling opdracht zijn ook van invloed op de verwerkingsduur van jouw opdracht, zie Verwerkingstijd Wereldbetalingen .