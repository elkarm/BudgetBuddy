# Een BKR registratie, wat nu? - Een BKR-registratie

## Niet eens met je BKR registratie?

Klopt je BKR-registratie niet of wil je deze laten verwijderen? Dan kan je een verzoek indienen bij onze BKR-desk. Hieronder lees je hoe je dit zelf kosteloos kan doen.

## Is je achterstand nog niet volledig betaald?

Heb je een vraag over je BKR-registratie en heb je de achterstand nog niet volledig betaald? Ga dan naar eerst naar ING Achterstanden. Bekijk hier hoe je jouw achterstand kan oplossen. Kom je er zelf niet uit of heb je een andere vraag? Dan vind je hier ook de contact mogelijkheden.
* naar ING Achterstanden
* Hulp bij inloggen

## Wanneer kan een BKR-registratie aangepast worden?

ING hanteert de regels van het BKR. Dit geldt ook voor het aanpassen of verwijderen van de BKR-registratie.
Is je BKR-registratie niet correct? Dan kan je een verzoek indienen om dit te corrigeren.
Is je BKR-registratie wel correct, maar ben je het niet eens met de registratie? Dan kan de registratie volgens de regels van het BKR, alleen in uitzonderlijke omstandigheden eerder verwijderd of aangepast worden. Je kan dan ook een verzoek bij ons indienen. Geef in je verzoek daarom duidelijk aan waarom dit voor jou noodzakelijk is. Wij beoordelen dan of we het verzoek kunnen uitvoeren.