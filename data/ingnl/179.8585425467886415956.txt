# Duurzaam sparen bij de ING - ING

## Voorbeelden van groene investeringen

### Plastics United: de stofzuiger van de industrie

Nieuwe producten maken van 100% gerecycled plastic. Bij Plastics United gaan ze deze uitdaging aan en noemen zichzelf ook wel de stofzuiger van de industrie. Het bedrijf gebruikt gerecycled plastic als grondstof voor nieuwe producten. Dankzij de laatste innovaties in hun nieuwe fabriek kunnen ze gebruikt plastic weer waarde geven. De state-of-the-art machines draaien op energie die door de zonnepanelen ter plekke wordt opgewekt. Ze gebruiken restwarmte voor de verwarming van het kantoor en door op eigen terrein te produceren en niet uit het buitenland te importeren, vinden er minder transportbewegingen plaats met een verlaging van de CO2-uitstoot tot gevolg.

### Energieneutraal Hotel Jakarta

Waar vroeger de lijndienst vertrok naar Jakarta, ligt nu een groene oase in het centrum van Amsterdam. Hotel Jakarta Amsterdam is een energieneutraal hotel met een prachtige subtropische binnentuin. Hotel Jakarta is een spectaculair gebouw op de punt van Java-eiland met transparante glazen gevels en een unieke 30 meter hoge houten hoofddraagstructuur. Balken, kolommen, plafonds en kozijnen worden in naturel hout met FSC of PEFC keurmerk uitgevoerd.
Daarnaast zetten ze vele energiebesparende maatregelen in, zoals het opvangen van regenwater voor het besproeien van de binnentuin. Via panelen in de gevel en het dak van het atrium vangt het hotel zonne-energie op en zet dit om in elektriciteit voor de verwarming van het douchewater. De koeling en verwarming van het hotel zelf gebeurt via een warmte- en koudeopslagsysteem. Ook aan de bedrijfskleding van het personeel is gedacht, zelfs dat is duurzaam. De financiering is mede mogelijk gemaakt door een ING Groenlening.