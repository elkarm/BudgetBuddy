# Update je app - ING

## Veelgestelde vragen

### Hoe weet ik dat er een nieuwe versie van de app beschikbaar is?

Als er een nieuwe versie beschikbaar is, krijg je op je toestel een melding van de App Store of Google Play Store.
Je kunt natuurlijk ook rechtstreeks naar de App Store of Google Play Store gaan en zoeken op ‘ING Mobiel Bankieren’. Als er een update beschikbaar is, zie je 'Werk bij' staan, klik daar dan op. Zie je geen 'Werk bij' staan? Dan heb je de laatste versie van de app.

### Waarom krijg ik de melding ‘nieuwe versie beschikbaar’ op mijn telefoon of tablet?

We brengen regelmatig nieuwe versies uit van de Mobiel Bankieren App. De nieuwste versie beschikt over de nieuwste functionaliteiten en voldoet aan de laatste veiligheidsstandaarden. We adviseren om altijd de meest recente versie van de app te gebruiken. Oude versies zijn daarom na enige tijd niet meer beschikbaar.

### Welke versie van de Mobiel Bankieren App kan ik gebruiken?

Om de nieuwste versie van de app te kunnen gebruiken is het belangrijk het juiste besturingssysteem op je toestel te hebben.
Op dit moment is minimaal iOS 15 of Android 8 nodig om onze app te kunnen gebruiken. Hiermee ontvang je namelijk de nieuwste versies van de app. Heb je nu een lager besturingssysteem en kun je deze niet updaten? Dan is je toestel helaas verouderd.
Met deze besturingssystemen is onze app beschikbaar in de Google Play Store (Android) of App Store (iOS). Hier staat ook het laatste versienummer van onze app.
De versie van je eigen Mobiel Bankieren App checken? Heb je een Android telefoon of tablet ga dan in de app linksboven naar menu, klik op 'Service' en dan 'Over deze app'. De laatste versie van de app haal je op in de Google Play Store (Android). Heb je een iPhone of iPad van Apple dan ga je in de app naar je profiel rechstboven en ziet daar onderaan 'Over deze app'. Of je checkt in de App Store (iOS) bij de Mobiel Bankieren App, zie je 'Werk bij' staan dan heb je de laatste update nog niet en klik dan op 'Werk bij'.