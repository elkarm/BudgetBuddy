# De Mobiel Bankieren App activeren met je identiteitsbewijs - ING

In 3 stappen Werkt je oude app niet meer? Of heb je de app opnieuw gedownload? Voordat je met de app aan de slag kan, activeer je de app in 3 stappen. Je hebt een identiteitsbewijs nodig.

# De Mobiel Bankieren App activeren met je identiteitsbewijs

## Stap 1 | Log in de app in

Log in de app in met je inloggegevens van Mijn ING. Ben je de gebruikersnaam of wachtwoord vergeten? Check deze pagina voor handige tips.
Alvast één tip: controleer bij het inloggen in de app of je je eigen gegevens gebruikt of die van iemand anders. Doe je dit laatste? Dan lukt het app activeren niet. Zorg dus dat je je eigen inloggegevens hebt en gebruikt. Dit regel je zo .

## Stap 2 | Scan je identiteitsbewijs of maak er een foto van

Scan met je telefoon/tablet één van de volgende **geldige** identiteitsbewijzen:
* Nederlands rijbewijs
* Paspoort
* ID-kaart uit de Europese Unie
* Nederlandse verblijfsvergunning
* Vreemdelingen Identiteitsbewijs
Tips:
* Haal je telefoon uit het hoesje om je identiteitsbewijs beter te kunnen scannen.
* Soms duurt het checken van je identiteitsbewijs even. De app biedt je daarom de mogelijkheid om een pushnotificatie in te stellen. Dan krijg je een seintje als het gelukt is.
* Werkt het scannen van je identiteitsbewijs niet? Bijvoorbeeld omdat je toestel geen NFC heeft. Maak er dan **in de app** een foto van. Bekijk onderstaande video om te zien hoe het werkt of volg het stappenplan .
* En tot slot: houd jouw gegevens veilig. Geef je identiteitsbewijs aan niemand af en laat het ook niet scannen door een ander. Lees hier hoe criminelen proberen jouw identiteitsbewijs te stelen én hoe je dit voorkomt.