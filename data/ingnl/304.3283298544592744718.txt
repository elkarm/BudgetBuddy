# Creditcard niet kunnen betalen

Heb je niet genoeg geld op je betaalrekening om de aflossing van je creditcard te betalen? Lees hieronder meer.

## Afschrijving: ook bij te laag saldo

De maandelijks aflossing van je creditcard wordt altijd van je betaalrekening afgeschreven, ook als er niet genoeg geld op je betaalrekening staat.
Er kan dan een achterstand op je betaalrekening ontstaan.
De afschrijving doen we voor de Creditcard rond de 5e van de maand en voor de Platinumcard rond de 6e van de maand. Kijk hieronder voor de exacte datums.
Bekijk de afschrijfdatums

## Wat gebeurt er met je betaalrekening?

Heb je een achterstand op je betaalrekening? Dan kun je die betaalrekening niet gebruiken om mee te betalen.
Het geld dat binnenkomt op die betaalrekening wordt gebruikt om je achterstand af te betalen. Hierdoor kan (een deel van) je inkomen wegvallen in de roodstand op je betaalrekening.
Verwacht je betalingsproblemen? Ontvang je jouw inkomen op de betaalrekening waar je creditcard van wordt afgeschreven? En verwacht je problemen bij het betalen van je dagelijkse boodschappen en andere rekeningen?
Neem dan nu alvast contact met ons op. We kijken samen met jou naar een passende oplossing. Ga naar ING Achterstanden om contact met een medewerker te krijgen.
naar ING Achterstanden

## Wat gebeurt er met je creditcard?

Bij een achterstand op je betaalrekening kunnen we je creditcard blokkeren. En, als het te lang duurt om je achterstand op te lossen, dan beëindigen we je creditcard.
Ook als je een betaalafspraak hebt kunnen we je creditcard blokkeren en beëindigen.
Lees meer

## Nog geen achterstand, maar wil je nu hulp?

Verwacht je hulp nodig te hebben bij het oplossen van de achterstand? Lees dan nu alvast meer over hulp bij geldzorgen. Je leest hier ook hoe je in contact komt met onze Preventiedesk.
Hulp bij geldzorgen