# Machtigen

## Veelgestelde vragen

### Wat is het verschil tussen een machtiging en een volmacht uit notariële akte?

Een volmacht uit notariële akte (bijvoorbeeld een levenstestament) wordt door de notaris opgesteld, zodat de gevolmachtigde namens de rekeninghouder kan handelen voor financiële beslissingen. Het is ook mogelijk dat de rekeninghouder specifieke bepalingen en uitzonderingen heeft laten opnemen in de akte. Bijvoorbeeld: de volmacht treedt pas in werking nadat de volmachtgever dement raakt. Het is verstandig vroegtijdig na te denken over de mogelijkheden van een volmacht uit notariële akte. Als de rekeninghouder wilsonbekwaam is geworden dan is een reguliere machtiging onvoldoende om alle bankzaken te regelen. Met een reguliere machtiging kunnen geen adres- of andere product wijzigingen worden gedaan. Producten openen of opheffen namens de rekeninghouder is ook niet mogelijk met een reguliere machtiging.

### Wat is een beschermingsbewind en curatele?

Bewindvoering is een beschermende maatregel die de rechtbank kan opleggen. Het wordt daarom ook wel beschermingsbewind genoemd. Als er sprake is van bewindvoering regelt iemand anders (een bewindvoerder) de financiële zaken van een persoon. Er kan een professionele bewindvoerder aangewezen worden door de rechtbank, maar een niet-professionele bewindvoerder is ook mogelijk. Dan wordt bijvoorbeeld een familielid als bewindvoerder aangewezen.
Curatele is een beschermende maatregel die de rechtbank kan opleggen. Als er sprake is van curatele regelt iemand anders (een curator) de financiële en persoonlijke zaken van een persoon. Er kan een professionele curator aangewezen worden door de rechtbank, maar een niet-professionele curator is ook mogelijk. Dan wordt bijvoorbeeld een familielid als curator aangewezen.