# Creditcard aanvragen - ING

## Veelgestelde vragen over creditcards

### Hoe vraag ik een Creditcard aan?

Aanvragen kan in Mijn ING en is zo gedaan. Tijdens je aanvraag beoordelen wij het gebruik van je Betaalrekening en toetsen je gegevens bij het BKR (Bureau Krediet Registratie). Het kan zijn dat we je vragen om een bewijs van inkomen aan de aanvraag toe te voegen. De limiet wordt beoordeeld op basis van het inkomen van de aanvrager. Ook in het geval van een en/of rekening nemen we uitsluitend het inkomen mee van de aanvrager voor het beoordelen van de limiet.
Je ontvangt je Creditcard en de bijbehorende pincode zo snel mogelijk thuis. Om veiligheidsredenen sturen we deze in aparte enveloppen naar je toe.
Om voor een Creditcard in aanmerkingen te komen dien je aan de volgende criteria te voldoen:
* ING Creditcard & ING Platinumcard: 18 jaar of ouder, een ING Betaalrekening en een inkomen van minimaal € 1000 per maand op je ING Betaalrekening.
* ING Studenten Creditcard: tussen de 18 en 29 jaar, een ING Studentenrekening, een inkomen van minimaal € 250 per maand op je ING Studentenrekening de afgelopen 3 maanden. Heb je ook een Studentenbetaallimiet? Dan dien je minimaal €500 per maand op je rekening te ontvangen.
Kom je niet in aanmerking voor de aangevraagde limiet, dan is er de mogelijkheid om een creditcard aan te vragen met een bestedingslimiet van € 50. Hiermee kun je alsnog gebruik maken van alle voordelen die een creditcard te bieden heeft. De bestedingslimiet kun je gemakkelijk en snel verhogen door zelf geld in te leggen via de ING app.
Het aanvragen van een Platinumcard met een bestedingslimiet van € 50 is niet mogelijk.