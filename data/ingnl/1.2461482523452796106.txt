# 20 bespaartips voor je maandelijkse vaste lasten. - Besparen: minder uitgeven is meer kunnen sparen

### Verlaag je huishoudelijke kosten:

* Verlichting: doe de verlichting uit als je de ruimte verlaat. En gebruik zoveel mogelijk ledlampen.
* Verwarming: zet de basistemperatuur als je thuis bent één graad lager, dat scheelt al minimaal €100 per jaar. Trek dan warmere kleding aan of doe een dekentje over je heen als je stilzit. En draag pantoffels of dikke sokken. Zet de verwarming nog wat lager als je weg bent.
* Vaatwasser: was wat vaker met de hand af. Vooral als je een kleine vaat hebt. Maak gebruik van een afwassopje en laat niet de kraan stromen.
* Wasmachine: benut de ruimte van je wasmachine. Laat kleine wasjes wat langer liggen (mits het droog ligt) totdat je meer was hebt om de wasmachine aan te doen. Was op een lagere temperatuur. Waspoeder is vaak goedkoper dan vloeibaar wasmiddel. Azijn is een natuurlijk alternatief voor de wasverzachter én is ook nog beter voor je wasmachine.
* Wasdroger: het wasgoed drogen buiten of op het droogrek. Een was drogen in de droogtrommel kost (afhankelijk van het energielabel van de droogtrommel en de gasprijzen) al gauw €2,50 (bron Nibud).
* Douchen of in bad: als we kijken naar gemiddelden, is douchen voordeliger dan badderen (bron Nibud). Als je je haren wast of tandenpoetst, doe dan de kraan even uit, totdat je gaat spoelen.
* Verduurzaam je huis : naast de grotere projecten zoals zonnepanelen of een warmtepomp, kun je ook al kleine verduurzamingen doen door beter je huis te isoleren. Denk aan tochtstrips, de gordijnen dicht te doen, folie achter de radiator te plaatsen enz.